{
  "word": "ឯក",
  "type": "kh_kh",
  "definitions": [
    {
      "pos": "",
      "example": "",
      "definition_text": "ឯកឯក   អែក   សំ. បា.  ( សំខ្យា  )  (មួយ; ម្នាក់ ។ គុ. ដែល​មាន​តែ​មួយ​ឬ​តែ​ម្នាក់, ឥត​មាន​ពីរ, ឥត​ពីរ; ទី​មួយ, លេខ​មួយ; ឧត្ដម, ខ្ពស់, ខ្ពង់ខ្ពស់; ប្រសើរ, ប្រសើរ​ផុត; លើសលែង, លើសលន់, កន្លង; ចម្បង; សំខាន់; ដែល​ដាច់​គេ, បណ្តាច់; ផុត, បំផុត; ស្រស់, ឆើត; ឆ្នើម; ថ្លៃថ្លា; ឥត​មាន​ប្រៀប; ដែល​តែ​ម្តង; ដែល​ព្រម​គ្នា : ឯក​អគ្គ ឬ --អគ្រ (--អាក់) ប្រសើរ​ឯក ។ ឯក​អង្គ អង្គ​ប្រសើរ​ផុត; អ្នក​ដែល​មាន​ខ្លួន​ប្រសើរ​ផុត (ព. កា.) : ក្សត្រិយ៍​ក្សាន្ត​ឯក​អង្គ ស្តេច​យាង​តម្រង់ ទៅ​កាន់​ប្រាសាទ រាជ​និវេសន៍ ប្រសើរ​ស្អាងស្អាត ដល់​ហើយ​ព្រះ​បាទ ទ្រង់​ស្តេច​ចូល​ក្នុង ។ ពាក្យ​បណ្តៅ​បុរាណ​ថា : ឯក​អង្គ​ទ្រង់​នាម​ឯក​ខ្ពស់​អនេក ទាប​ជាង​ស្មៅ តើ​គឺ​អ្វី ? --ភ្នំ-- ត្រូវ​ហើយ ។ ឯកឧក ឬ--ឧគ្គ (--អុក) ឲកញ៉ា​ទី​មួយ​ឬ​ខ្ពង់ខ្ពស់​កន្លង ។ ឯក​ឧត្ដម ឧត្ដម​លើសលែង ។ ឯក​ឯង តែ​ឯង, តែ​ម្នាក់​ឯង : មនុស្ស​ឯក​ឯង; នៅ​ឯក​ឯង ។ ចំណេះ​ឯក ចំណេះ​ខ្ពស់ ។ ជា​ឯក ជា​ទី​មួយ : ទុក​ជា​ឯក​ទុក​ថា​ជា​ទី​មួយ​ឬ​ជា​លេខ​មួយ ។ តួ​ឯក តួ​ឆើត, តួ​ស្រស់ : ល្ខោន​តួ​ឯក ។ ប្រសើរ​ឯក ប្រសើរ​បំផុត ។ ល្អ​ឯក ល្អ​ផុត ។ សម្រាប់​ឯក​សម្រាប់​ទី​មួយ ឬ​តំណែង​ទី​មួយ : មន្ត្រី​សម្រាប់​ឯក ។ល។ អ. ថ. អេកៈ ឬ​តាម​ទម្លាប់​ថា អែកៈ ក៏​មាន​ខ្លះ (សំ. ឰក ឬ ឰក្យ អ. ថ. អែកៈ ឬ --ក្យៈ), ដូច​ជា ឯក​កោលាហល (--ល៉ាហល់) ដំណើរ​ជ្រួលជ្រើម​ព្រម​គ្នា ។ ឯកគ្គតា (អេក័ក-គៈ--) ដំណើរ​តាំង​នៅ​មូល​ស្លុង​ក្នុង​អារម្មណ៍​តែ​មួយ, ដំណើរ​មូល​ចិត្ត​ស្លុង​ក្នុង​អារម្មណ៍​តែ​មួយ (ហៅ ឯកគ្គតា​ចិត្ត ក៏​បាន) ។ ឯក​ចក្ខុ ឬ --ចក្សុ ភ្នែក​តែ​ម្ខាង; អ្នក​ដែល​មាន​ភ្នែក​តែ​ម្ខាង (ខ្វាក់​ម្ខាង) ។ ព. កា. ប្រើ​ជា ឯក​ច័ក្សុ ក៏​បាន, អ. ថ. --ចាក់ ។ ឯក​ចរ ការ​ត្រាច់​ឬ​ដើរ​ម្នាក់​ឯង ។ ឯក​ចារិន ឬ--ចារី អ្នក​ដែល​ត្រាច់​ឬ​ដើរ​តែ​ម្នាក់​ឯង (បើ​ស្ត្រី​ជា ឯក​ចារិណី ឬ--រិនី) ។ ឯក​ចិត្ត ចិត្ត​មួយ; គំនិត​តែ​មួយ; គំនិត​ត្រូវ​គ្នា​តែ​មួយ; អ្នក​ដែល​មាន​គំនិត​ត្រូវ​គ្នា​តែ​មួយ : ពួក​ឯក​ចិត្ត ពួក​អ្នក​ត្រូវ​គំនិត​គ្នា ។ ខ្មែរ​ប្រើ​សំដៅ​សេចក្ដី​ថា “ស្រេច​នឹង​ចិត្ត, សេរី, សេរី​ភាព” ក៏​មាន : មនុស្ស​ឯក​ចិត្ត, នៅ​ស្រណុក​ឯក​ចិត្ត, មនុស្ស​ស្រណុក​ឯក​ចិត្ត ។ ឯកច្ឆត្រ (--ក័ច-ឆ័ត) ដែល​មាន​ស្វេតច្ឆត្រ​តែ​មួយ គឺ​មាន​ក្សត្រិយ៍​ទ្រង់​រាជ្យ​តែ​មួយ​ព្រះ​អង្គ មាន​រាជានុភាព​ពេញ​ទី : ប្រទេស​ឯកច្ឆត្រ ប្រទេស​ឯក​រាជ្យ ។ ឯកច្ឆន្ទ (--ក័ច-ឆ័ន) ចំណង់​តែ​មួយ; បំណង​តែ​មួយ; បំណង​ត្រូវ​គ្នា​តែ​មួយ; ដែល​មាន​បំណង​ត្រូវ​គ្នា​តែ​មួយ, ដែល​ព្រម​ចិត្ត​គ្នា : ខំ​ប្រឹង​ធ្វើ​ការ​ដោយ​ឯកច្ឆន្ទ, ព្រម​គ្នា​ជា​ឯកច្ឆន្ទ; ពួក​ឯកច្ឆន្ទ ។ ខ្មែរ​ប្រើ​ក្លាយ​ជា ឯកច្ឆាន្ទ សំដៅ​សេចក្ដី​ថា “ស្រេច​លើ​ខ្លួន,សេរី, អត្តាធីន” : មនុស្ស​ឯកច្ឆាន្ទ ។ ឯក​ជន ជន​ម្នាក់, មនុស្ស​ម្នាក់ ។ ចំពោះ​តែ​ខ្លួន​មួយ : ការ​ឯក​ជន ការ​ចំពោះ​តែ​មនុស្ស​ម្នាក់​ៗ ។ ឯក​ជាតិ ជាតិ​មួយ, មួយ​ជាតិ (កំណើត​មួយ) ។ ឯក​ទត្ត (--ទ័ត) អ្វី​ៗ​ដែល​គេ​ត្រូវ​ឲ្យ​ចំពោះ​តែ​បុគ្គល​ម្នាក់ : របស់​ឯក​ទត្ត ។ ឯក​ទិដ្ឋិ ដែល​មាន​ទិដ្ឋិ​ត្រូវ​គ្នា; អ្នក​ដែល​មាន​សេចក្ដី​យល់​ឃើញ​ត្រូវ​គ្នា ។ ឯក​ទិន ថ្ងៃ​មួយ, មួយ​ថ្ងៃ; ពាក្យ​សន្មត​ហៅ​សន្លឹក​ក្រដាស​ដែល​មាន​ចុះ​ថ្ងៃ​ខែ សម្រាប់​មើល​បាន​តែ​មួយ​ថ្ងៃ​ៗ ហើយ​ត្រូវ​បើក​បក​សន្លឹក​ថ្ងៃ​ដែល​កន្លង​ផុត​ទៅ​នោះ​ចោល​ចេញ ក្នុង​មួយ​ថ្ងៃ​មួយ​សន្លឹក​រៀង​រាល់​ថ្ងៃ ដើម្បី​នឹង​មើល​ថ្ងៃ​ខែ​ត​ៗ​គ្នា​ជា​លំដាប់​ទៅ : មើល​ឯក​ទិន, ទិញ​ឯក​ទិន ។ ឯក​ទិស ទិស​មួយ, ទិស​ម្ខាង; ទិស​ឬ​ផ្លូវ​ដែល​តម្រូវ​ឲ្យ​អ្នក​បើក​បរ​រថយ​ន្ត​ឬ​យាន​ផ្សេង​ៗ ប្រកាន់​យក​បាន​តែ​ម្ខាង​ៗ គឺ​ថា​បាន​តែ​ទៅ ឯ​មក​បញ្រ្ចាស​មិន​បាន ឬ​បាន​តែ​មក ។ ឯក​ទុក្ខ ទុក្ខ​ត្រូវ​គ្នា; អ្នក​ដែល​មាន​ទុក្ខ​ត្រូវ​គ្នា ។ ឯក​ទេស ភាគ​មួយ, ចំណែក​មួយ​ដែល​ត្រូវ​លើក​ឬ​ទាញ​យក​មក​និយាយ​ផ្សេង​ៗ​ដោយ​ឡែក: និយាយ​ដោយ​ឯក​ទេស; ពិសេស, ប្លែក : វត្ថុ​ឯក​ទេស ។ ឯក​ធីតា កូន​ស្រី​តែ​មួយ ។ ឯក​ធ្យាស្រ័យ ឬ ឯកជ្ឈាស័យ អធ្យាស្រ័យ​ត្រូវ​គ្នា; អ្នក​ដែល​មាន​អធ្យាស្រ័យ​ត្រូវ​គ្នា ។ ឯក​ន័យ នៃ​មួយ; ដែល​មាន​ន័យ​តែ​មួយ, មាន​ន័យ​ត្រូវ​គ្នា : សេចក្ដី​នេះ​ជា​ឯក​ន័យ; ពាក្យ​ទាំង​នេះ​ជា​ឯក​ន័យ ។ ឯក​នាម ឈ្មោះ​ត្រូវ​គ្នា; អ្នក​ដែល​មាន​នាម​ត្រូវ​គ្នា ។ ដែល​រស់​ដោយ​សារ​អាហារ​ដូច​គ្នា : សត្វ​លោក​ទាំង​អស់​ជា​ឯក​នាម ព្រោះ​សុទ្ធ​តែ​រស់​ដោយសារ​អាហារ​ដូច​គ្នា ។ ឯក​និន្នាទ ដែល​មាន​ដំណើរ​គឹកកង​ឬ​កង​រំពង​តែ​មួយ, ដែល​មាន​សូរ​សព្ទ​កង​រំពង​រួម​គ្នា​តែ​មួយ : សម្រែក​ហ�"
    },
    {
      "pos": "",
      "example": "",
      "definition_text": "ឯក   អែក  ( ន. )  ប្រដាប់​មួយ​ប្រភេទ​មាន​ដង​សណ្ឋាន​ស្រដៀង​នឹង​ដង​ធ្នូ ប៉ុន្តែ​តូច​រៀវ មាន​ស្លាប​តែ​មួយ មាន​សាយ, សម្រាប់​ដាក់​ស៊ក​ភ្ជាប់​នៅ​ក្បាល​ខ្លែង​ព្នង, លាន់​ឮ​សូរ​សព្ទ​ឆ្លើយ​រងំ ដោយ​កម្លាំង​ខ្យល់​ប៉ះ​ត្រូវ : យប់​មិញ​គេ​បង្ហើរ​ខ្លែង​បួន​ប្រាំ​ឮ​តែ​សូរ​ឯក​ឆ្លើយ​គ្នា​រងំ (ហៅ ឯក​ខ្លែង ក៏​បាន) ។ ឯក​ង៉ាវ ឈ្មោះ​ឯក​ខ្លែង​មួយ​ប្រភេទ មាន​តែ​ស្លាប​ភ្ជាប់​ឥត​សាយ ធ្វើ​ដោយ​ស្លឹក​រឹត​សក​ឲ្យ​ស្តើង ចង​ភ្ជាប់​នឹង​ចុង​ដង​ឮ​សូរ​រន​ង៉ាវ​ៗ ។    អែក"
    }
  ],
  "synonyms": [],
  "antonyms": [],
  "similar_words": [
    "ឯក --",
    "ឯកសេស​ន័យ",
    "ឯកតោ",
    "ឯកអគ្គ​រដ្ឋទូត",
    "ឯកឧកញ៉ា",
    "ឯកា"
  ],
  "sound": null
}
