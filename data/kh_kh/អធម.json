{
  "word": "អធម",
  "type": "kh_kh",
  "definitions": [
    {
      "pos": "",
      "example": "",
      "definition_text": "អធមអធម   អៈធំ   សំ. បា.  ( គុ. )  ថយ​ថោក​ឬ​ថោក​ថយ, ថោក​ទាប​ឬ​ទាប​ថោក; ដែល​មិន​រុងរឿង; លាមក; សាប​រលាប; រម៉េះរម៉ោះ; ​រប៉ិចរប៉ី; រាយ​រង; បន្ទាប់​បន្សំ : មនុស្ស​អធម; របស់​អធម, ទំនិញ​អធម ។ បើ​រៀង​ភ្ជាប់​ជាមួយ​នឹង​សព្ទ​ដទៃ​ឲ្យ​ជា​សមាស​នាម អាន​ថា អៈធៈមៈ ដូច​ជា អធម​បុរស បុរស​ថយ​ថោក; អធម​វណិជ្ជា ជំនួញ​រាយ​រង; អធម​ភណ្ឌ របស់​រប៉ិចរប៉ី ។ បើ​ផ្សំ​ជាមួយ​នឹង អធិក ផង​ជា អធិកអធម (អៈ ធិក-អៈធំ) ទាំង​អធិក​ផង​ទាំង​អធម​ផង គឺ​ទាំង​រុងរឿង​ផង ទាំង​រប៉ិចរប៉ី​ឬ​រម៉េះរម៉ោះ​ខ្លះ​ផង : បុណ្យ​ខណ្ឌ​សីមា ៣ យប់ ៤ ថ្ងៃ​ដ៏​អធិក​អធម គឺ​បុណ្យ​នោះ​មាន​របៀប​រៀប​ចំ​រុងរឿង​ហ៊ិក​ហ៊ាក់​គួរ​រីករាយ​ផង មាន​អ្នក​លក់​អីវ៉ាន់​រប៉ិចរប៉ី​នៅ​ក្បែរ​វត្ត​ផង ឬ​មាន​ល្បែង​របាំ​នៅ​ក្រៅ​វត្ត​នោះ​កំដរ​បុណ្យ​ក្នុង​វេលា​យប់​ខ្លះ​ផង (មាន​ទាំង​រុងរឿង​មាន​ទាំង​រប៉ិចរប៉ី​បន្ទាប់​បន្សំ​ផង ទើប​ហៅ​ថា អធិក​អធម បើ​មាន​តែ​ត្រឹម អធិក ឥត អធម ផង​ទេ ពុំ​ហៅ​ថា អធិក​អធម ឡើយ, ត្រូវ​ហៅ​ថា ពិធី​បុណ្យ​អ៊‌ឹក​អធិក ឬ អ៊‌ឹក​អធិក​ហ៊ឹក​ហ៊ាក់​ឬ​ក៏ ហ៊ឹក​ហ៊ាក់ ដូច្នេះ​វិញ ទើប​ត្រូវ​តាម​អត្ថ​ន័យ​របស់​ពាក្យ) ។ គួរ​កុំ​ច្រឡំ​អាន​ឬ​និយាយ​ថា អធិក​អធ័ម, ត្រូវ​អាន​ជា អធំ ដូច សង្គម, មធ្យម, និយម, សមាគម... ដែរ មិន​ថា សង្គ័ម, មធ្យ័ម, និយ័ម, សមាគ័ម... ទេ ។"
    }
  ],
  "synonyms": [],
  "antonyms": [],
  "similar_words": [
    "អធម៌",
    "អធម្ម",
    "អធម្ម --"
  ],
  "sound": null
}
