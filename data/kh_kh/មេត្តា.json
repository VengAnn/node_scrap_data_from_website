{
  "word": "មេត្តា",
  "type": "kh_kh",
  "definitions": [
    {
      "pos": "",
      "example": "",
      "definition_text": "មេត្តាមេត្តា   មេត-តា   បា.; សំ.  ( ន. )  (មៃត្រ) មេត្រី, សេចក្ដី​រាប់​រក, សេចក្ដី​រាប់អាន​គ្នា, សេចក្ដី​ប្រណី, បំណង​ចង់​ឲ្យ​អ្នក​ដទៃ​បាន​សេចក្ដី​សុខ-ចម្រើន​ដូច​ខ្លួន​ដែរ : មាន​មេត្តា, ផ្សាយ​មេត្តា ថា ខ្ញុំ​ចង់​បាន​សុខ​ស្ងប់​យ៉ាង​ណា​មិញ, សូម​ឲ្យ​សព្វ​សត្វ​ទាំងឡាយ​បាន​សុខ​ស្ងប់ ដូច​ខ្ញុំ​ចង់​បាន​នុះ​ដែរ​ទៅ ! (មេត្តា​នេះ​ជា​ធម៌​សំខាន់​មួយ​ក្នុង​លោក) ។ មេត្តា​កាយ​កម្ម, មេត្តា​វចី​កម្ម, មេត្តា​មនោ​កម្ម (មេតតាកាយ៉ៈក័ម; --វៈចីក័ម; --មៈនោ ក័ម) អំពើ​ដែល​ធ្វើ​ដោយ​កាយ, ដោយ​វាចា, ដោយ​ចិត្ត​ប្រកប​ដោយ​មេត្តា...; (ប្រសិន​បើ​មនុស្ស​រាល់​រូប​សុទ្ធ​តែ​មាន មេត្តា ដូច​គ្នា សម​មនុស្ស​ក្នុង​សកល​លោក នឹង​ពុំ​មាន​ជម្លោះ​ប្រកែក, កើត​ក្ដីក្ដាំ​និង​ចម្បាំង​ឡើយ, ព្រះ​សម្មាសម្ពុទ្ធ​ទ្រង់​សរសើរ មេត្តា ថា​ជា គុណ​ធម៌​ញ៉ាំង​សត្វ​លោក​ឲ្យ​បាន​សុខ​ស្ងប់​រាល់​ទិវា​រាត្រី; មនុស្ស​គ្រប់​រូប​ប្រាណ​គួរ​តែ​ពេញ​ចិត្ត​ចំពោះ មេត្តា គួរ​ញ៉ាំង​ចិត្ត​ឲ្យ​ដិត​ជាប់​ជា​និច្ច​និរន្តរ៍​ចំពោះ មេត្តា) ។ មេត្តា​ចិត្ត ចិត្ត​ដែល​ប្រកប​ដោយ​មេត្តា, ចិត្ត​មាន​មេត្តា ។ មេត្តា​ធម៌ ធម៌​ប្រកប​ដោយ​មេត្តា គឺ​ចិត្ត​ប្រកប​ដោយ​មេត្តា​នុះ​ឯង ។ មេត្តា​ប្រោស ប្រោស​ប្រាណ​ដោយ​មេត្តា : ទ្រង់​ព្រះ​មេត្តា​ប្រោស, សូម​ទ្រង់​មេត្តា​ប្រោស; សូម​ទាន​មេត្តា​ប្រោស ។ មេត្តា​ភាវនា ការ​ចម្រើន​មេត្តា, ដូច​យ៉ាង​រំពឹង​ថា សូម​ឲ្យ​សត្វ​ទាំងឡាយ​បាន​សេចក្ដី​សុខ​រាល់​គ្នា ! ... ។ មេត្តា​វិហារី អ្នក​ដែល​សម្រេច​ឥរិយាបថ​នៅ​ដោយ​មេត្តា គឺ​អ្នក​ដែល​មាន​មេត្តា​គ្រប់​ឥរិយាបថ​ទាំង ៤ (ដើរ, ឈរ, អង្គុយ, ដេក); បើ​ស្ត្រី​ជា មេត្តា​វិហារិនី ។ល។ ខ្មែរ​ប្រើ​ពាក្យ មេត្តា ជា កិ. ក៏​មាន : សូម​លោក​មេត្តា ... ; ប្រើ​ជា គុ. ក៏​មាន : មាន​ចិត្ត​មេត្តា ។ល។"
    }
  ],
  "synonyms": [],
  "antonyms": [],
  "similar_words": [],
  "sound": null
}
