{
  "word": "មរណៈ",
  "type": "kh_kh",
  "definitions": [
    {
      "pos": "",
      "example": "",
      "definition_text": "មរណៈមរណៈ   មៈរៈណៈ    សំ. បា.  ( ន. )  (មរណ) សេចក្ដី​ស្លាប់ ។ មរណ​កាល កាល​កំណត់​ដែល​ត្រូវ​ស្លាប់, ពេល​ស្លាប់; ខ្មែរ​ច្រើន​និយាយ​សំដៅ​សេចក្ដី​ថា “ស្លាប់” ឬ “សេចក្ដី​ស្លាប់” : ធ្វើ​មរណ​កាល, ទទួល​មរណ​កាល ។ មរណ​ចេតនា (មៈរៈណៈចេតន៉ា) ចេតនា​ដែល​ប៉ង​នឹង​សម្លាប់ ។ មរណ​ទុក្ខ ទុក្ខ​ដែល​កើត​ព្រោះ​មរណៈ, ទុក្ខ​ដែល​មាន​ក្នុង​វេលា​ជិត​នឹង​ស្លាប់ ។ មរណ​ទូត បម្រើ​របស់​មរណៈ គឺ​ជរា​ព្យាធិ​ដែល​ទុក្ខ​ដូច​ជា​បម្រើ​របស់​សេចក្ដី​ស្លាប់​ប្រើ​ឲ្យ​មក, ហៅ​ថា យម​ទូត ក៏​បាន (ព. ប្រ.) ។ មរណ​ធម៌ ធម្មតា​របស់​មរណៈ​ឬ​មរណៈ​ដែល​រមែង​មាន​ជា​ធម្មតា ។ មរណ​នាម នាម​សម្រាប់​បុគ្គល​ស្លាប់; សម្រាប់​ប្រើ​ចំពោះ​តែ​ឥស្សរ​ជន​ថ្នាក់​ខ្ពស់​មាន​ក្សត្រិយ៍​ទ្រង់​រាជ្យ​ជាដើម, ដូច​ជា ព្រះ​បាទ​សម្ដេច​ព្រះ​ហរិរក្ស​រាមា, លុះ​ទ្រង់​សោយ​ព្រះ​ទិព្វ​ជង្គត​ទៅ​ហើយ, ថ្វាយ​ព្រះ​មរណ​នាម​ជា ព្រះ​បរម​កោដ្ឋ (ព្រះ​ករុណា​ព្រះ​បរម​កោដ្ឋ ។ ម. ព. នរោត្ដម​ផង) ។ មរណ​បណ្ណ (មៈរៈណៈប័ន) សំបុត្រ​ប្រាប់​សេចក្ដី​ឲ្យ​អ្នក​ដទៃ​សម្លាប់​គេ ។ មរណ​ភ័យ ភ័យ​អំពី​មរណៈ, សេចក្ដី​ខ្លាច​ស្លាប់ : មរណ​ភាព ដំណើរ​ស្លាប់, សេចក្ដី​ស្លាប់ : ទទួល​មរណ​ភាព (ស្លាប់) ។ មរណ​លេខា សាលក្រម​កាត់​ទោស​ប្រហារ​ជីវិត ។ មរណ​វេលា ឬ មរណ​សម័យ ពេល​ជិត​ស្លាប់, ពេល​ស្លាប់ ។ មរណ​សង្គ្រាម ដូច​គ្នា​នឹង មច្ចុ​សង្គ្រាម ដែរ (ម. ព. មច្ចុ ផង) ។ មរណ​សញ្ញា​ សញ្ញា​ក្នុង​មរណ; ការ​កត់​សម្គាល់​ថា​មាន​សេចក្ដី​ស្លាប់ : កាន់​មរណ​សញ្ញា ។ មរណស្សតិ (មៈរៈណ័ស-សៈតិ) ដំណើរ​នឹក​ដល់​សេចក្ដី​ស្លាប់, ការ​នឹក​ទៅ​រក​សេចក្ដី​ស្លាប់; ហៅ​ថា មរណនុស្សតិ “ការ​នឹក​រឿយ​ៗ​ដល់​សេចក្ដី​ស្លាប់” ក៏​បាន ។ មរណ​ហេតុ (មៈរៈណៈហែត) ហេតុ​នៃ​សេចក្ដី​ស្លាប់, ដំណើរ​ដែល​នាំ​បណ្ដាល​ឲ្យ​ស្លាប់ ។ល។   មរណ៍"
    }
  ],
  "synonyms": [],
  "antonyms": [],
  "similar_words": [],
  "sound": null
}
