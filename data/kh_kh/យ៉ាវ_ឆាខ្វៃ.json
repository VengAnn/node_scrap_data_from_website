{
  "word": "យ៉ាវ​ឆាខ្វៃ",
  "type": "kh_kh",
  "definitions": [
    {
      "pos": "",
      "example": "",
      "definition_text": "យ៉ាវ​ឆាខ្វៃយ៉ាវ​ឆាខ្វៃ   ចិ.  ( ន. )  (យ៉ាវ “ខ្លាញ់” + ឆា “ចម្រាញ់” + ខ្វៃ “មនុស្ស​ក្បត់​ឈ្មោះ​ខ្វៃ” > យ៉ាវ​ឆា​ខ្វៃ) ឈ្មោះ​នំ​ចិន​មួយ​បែប ជា​នំ​ដែល​គេ​ធ្វើ​ទុក​ឲ្យ​ជា​គ្រឿង​សម្គាល់​នូវ​រឿងរ៉ាវ​នៃ​មនុស្ស​ក្បត់​ផែន​ដី​ម្នាក់​ឈ្មោះ ខ្វៃ ដែល​រាជការ​សឹក​ចិន​ក្នុង​បុរាណ​សម័យ​ព្រេង​នាយ បាន​ចាប់​យក​មក​ធ្វើ ទារុណ​កម្ម ដោយ​អា​សាច់​ទាំងអស់ ចម្រាញ់​ធ្វើ​ជា​នំ​ឲ្យ​ឈ្មោះ​ខ្វៃ ស៊ី​សាច់​របស់​វា ហើយ​គេ​ឲ្យ​ជាង​ឆ្លាក់​ថ្ម​ធ្វើ​ជា​រូប​វា​ទុក​នៅ​ទី​មួយ​ជា សញ្ញា​ផ្ចាញ់​ផ្ចាល កុំ​ឲ្យ​ជន​ឯ​ទៀត​ៗ​យក​តម្រាប់​តាម, គេ​ឲ្យ​ធ្វើ​នំ​មួយ​បែប​ទុក​ជា​ព័ស្តុតាង ដើម្បី​ឲ្យ​បច្ឆា​ជន​ទាំងពួង​ស្គាល់​ឈ្មោះ​ជន​ក្បត់​ផែន​ដី​នោះ​ត​ៗ​មក, គេ​ឲ្យ​ឈ្មោះ​នំ​នោះ​ថា យ៉ាវ​ឆា​ខ្វៃ “នំ​ចម្រាញ់​ខ្លាញ់​អា​ខ្វៃ” ។ ចិន​នៅ​ប្រទេស​កម្ពុជា ពពាយ​នាយ​លក់​នំ នេះ​ថា យ៉ាវ​ឆា​ខ្វៃ !; អ្នក​ខ្លះ​ហៅ​នំ​នេះ​ថា នំ​ឆា​ខ្វៃ, អ្នក​ខ្លះ​ហៅ​ នំ​ប្រៃ​ៗ ពី​ព្រោះ​នំ​នេះ​មាន​រស​ប្រៃ​បន្តិច​ៗ, អ្នក​ខ្លះ​ទៀត​ហៅ​ នំ​ប្រៃ​ឡម​ៗ, គេ​ច្រើន​ប្រើ​បរិភោគ​ផ្សំ​ជា​មួយ​នឹង​ទឹក​កាហ្វេ ឬ​គុយទាវ​ជាដើម តាម​ទម្លាប់​ប្រើ ។ រូប​ថ្ម​អា​ខ្វៃ​នោះ​មាន​នៅ​ប្រទេស​ចិន​ដរាប​មក​ដល់​សព្វ​ថ្ងៃ​នេះ ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
