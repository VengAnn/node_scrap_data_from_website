{
  "word": "សព្វាតិក្រម",
  "type": "kh_kh",
  "definitions": [
    {
      "pos": "",
      "example": "",
      "definition_text": "សព្វាតិក្រមសព្វាតិក្រម (ន.) សព្វ (ទាំងអស់ ទាំងស្រុង ទាំងមូល គ្រប់យ៉ាង គ្រប់ប្រការ ទូទៅ រាល់ ទាំងពួង។ល។) + អតិ (ធំ បំផុត ក្រៃ ហួស លើសលប់ ណាស់ ពន់ពេក) + ក្រម (ក្បួន ច្បាប់ សៀវភៅ ចំណារ កំណត់ សំណេរ) មានន័យថា ជាក្បួនច្បាប់ បើកទូលាយ អំពី ការប្រើពាក្យពេចន៍ ជាពាក្យ ឬឃ្លាប្រយោគ ទៅតាម សង្គមវប្បធម៌ និង កាលវេលា របស់សង្គម ដែលគេរស់នៅ។ នៅសៀវភៅនេះ អ្នកអានទាំងឡាយ អាចចូលរួម បញ្ចូលពាក្យថ្មី រួមទាំងអត្ថន័យ នៃពាក្យ និងវេយ្យាករណ៍ នៃការប្រើប្រាស់ ពាក្យ ឬឃ្លោងឃ្លា បានទៅតាម ប៉ែកដែលគេរស់នៅ និងធ្លាប់ប្រើ ដោយយោងទៅតាម កាលវេលា និងវប្បធម៌ ក្នុងសង្គមដែលគេរស់នៅ។ សព្វាតិក្រម មានន័យ និងការប្រើ ជាប្រយោជន៍ ស្រដៀងនឹង សព្វវចនាធិប្បាយ ឬវិគីភីឌា។\n\nពាក្យ សព្វានុក្រម និងសព្វាតិក្រម បានបង្កើតដោយក្រមការ ខេមរនីយកម្ម មានសម្តេចសង្ឃរាជ ហួត តាត (ដែលជាសម្តេចសង្ឃរាជប្រចាំកម្ពុជា បន្ទាប់ពីសម្តេចសង្ឃជួនណាត) និង លោក ហង្សធុនហាក់ ជាសមាជិកប្រធាន គណកម្មការ។ ពាក្យនេះបានប្រើទូទៅនៅក្នុងសាលា និងមហាវិទ្យាល័យ នៅឆ្នាំ១៩៦៧ រហូតដល់ ១៩៧៥​។ សព្វាតិក្រម មានអត្ថន័យស្មើនឹងពាក្យ ដែលគេប្រើបច្ចុប្បន្នថា សព្វវចនាធិប្បាយ (Wikipedia) គឺក្រាំងអធិប្បាយ អត្ថន័យពាក្យ ខ្នាតទូលាយ ឥតព្រំដែន។ ចំណែកសព្វានុក្រម ជាក្រាំងអធិប្បាយ អត្ថន័យពាក្យ ខ្នាតតូច។ សព្វានុក្រម ជាសៀវភៅកម្រិត ធំជាងវចនានុក្រម ព្រោះមានបូកបញ្ចូល ការពន្យល់ពាក្យ និងការប្រើពាក្យ ច្រើនជាងវចនានុក្រម រួមទាំង គ្រាមភាសា ភាសាគ្រលាត់គាស់ ពាក្យបណ្តៅ ភាសានិងអត្ថន័យ នៃបរិវារសព្ទ័ខ្មែរ និងអត្ថន័យអត្ថាបដិរូបនៃពាក្យខ្មែរ ក្នុងអក្សរសិល្ប៍។"
    }
  ],
  "synonyms": [],
  "antonyms": [],
  "similar_words": [],
  "sound": null
}
