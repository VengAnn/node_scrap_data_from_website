{
  "word": "បេក្ខជន",
  "type": "kh_kh",
  "definitions": [
    {
      "pos": "",
      "example": "",
      "definition_text": "បេក្ខជនបេក្ខជន   ប៉េក-ខៈជន់   បា.  ( ន. )  (បេក្ខ + ជន) ជន​អ្នក​សម្លឹង, អ្នក​ប៉ង​ប្រាថ្នា, អ្នក​ចង់​បាន​នូវ​មុខ​តំណែង, មុខ​ការងារ​ឬ​ឋានន្តរ​ផ្សេង​ៗ​ដូច​ជា​អ្នក​ប្រឡង​ប្រជែង​ដណ្ដើម​យក​មុខ​តំណែង​ជា​ស្មៀន, ជា​សិស្ស​ចូល​រៀន​ក្នុង​សាលា ឬ​អ្នក​សុំ​ចុះ​ឈ្មោះ​បោះ​ឆ្នោត​ជាដើម : បេក្ខជន​ទាំង​ពីរ​ភេទ អាច​សុំ​ចុះ​ឈ្មោះ​ចូល​ប្រឡង​ប្រជែង​បាន; មាន​បេក្ខជន​តែ​ពីរ​រូប​ទេ ដែល​ឈរ​ឈ្មោះ​ក្នុង​ការ​បោះ​ឆ្នោត​ជ្រើស​រើស​ប្រធាន​រដ្ឋសភា​ក្នុង​គ្រា​នេះ ។ បេក្ខជន​ស្វៃរិន ន. (សំ. ស្វៃរិន៑; បា. សេរី) បេក្ខជន​សេរី, បេក្ខជន​ដែល​មាន​អំណាច​ចូល​ប្រឡង​ប្រជែង​បាន គឺ​បេក្ខជន​ក្រៅ ពី​សិស្ស​នៃ​គ្រឹះស្ថាន​សិក្សា​ជា​ផ្លូវ​ការ ដែល​បាន​ទទួល​អនុញ្ញាត​ឲ្យ​ចូល​ប្រឡង​បាន ។ បេក្ខភាព ន. (បា.--ភាវ) ភាព, ឋានៈ, លក្ខណ​សម្បត្តិ​របស់​បេក្ខជន ។ បេក្ខ-សមណៈ ន. (បា.) សមណៈ​ដែល​មាន​បំណង​ប្រឡង​ប្រជែង​យក​ឋានៈ​ជា​សិស្ស​នៃ​សាលា​រៀន​ជាដើម ។ បេក្ខ​សេនីយ៍ (--សេន៉ី) ន. ឋានន្តរ​របស់​នាយ​ទាហាន នៅ​ក្រោម​ថ្នាក់​អនុសេនីយ៍​ត្រី​មួយ​ថ្នាក់ គឺ​នាយ​ទាហាន​ដែល​ប្រឡង​ជាប់​លេខ​ក្នុង​សាលា​រៀន​ខាង​យោធា ហើយ​ត្រូវ​ហាត់​ហ្វឹកហ្វឺន​ធ្វើ​ការ​ឲ្យ​ស្ទាត់​មុន​នឹង​ឡើង​ទៅ​កាន់​ឋានន្តរ​ជា​អនុសេនីយ៍​ត្រី ។ ហៅ​ថា នាយ​ចំណង់ ក៏​បាន (បារ. Aspirant) ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
