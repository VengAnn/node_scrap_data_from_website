{
  "word": "ហ",
  "type": "kh_kh",
  "definitions": [
    {
      "pos": "",
      "example": "",
      "definition_text": "ហហ   ព្យញ្ជនៈ​ទី ៣១ តាម​លំដាប់​ពួក​ព្យញ្ជនៈ ៣៣ តួ, ជា​ព្យញ្ជនៈ​ទី​៦ ក្នុង​សេស​វគ្គ​ឬ​អ​វគ្គ​សម្រាប់​ប្រើ​ក្នុង​ភាសា​សំស្ក្រឹត, បាលី​និង​ភាសា​ខ្មែរ, ជា​កណ្ឋជៈ​មាន​សំឡេង​កើង​ក្នុង​ក ។ តាម​របៀប​ព្យញ្ជនៈ​សម្រាប់​ភាសា​សំស្ក្រឹត​ជា​ព្យញ្ជនៈ​ទី​៨ ក្នុង​អ​វគ្គ ។ តួ ហ នេះ​ខ្មែរ​ប្រើ​សំឡេង​ជា​ពីរ​គឺ ហ និង ហ៊ ។ ខ្មែរ​ប្រើ​ផ្សំ ហ រួម​ជា​មួយ​នឹង​ព្យញ្ជនៈ​ឯ​ទៀត​បាន​តាម​គួរ​ដល់​ការ​ផ្សំ​ប្រើ​គឺ ណ, ន, ម, ល, វ ផ្សំ​ជា ណ្ហ, ហ្ន, ហ្ម, ល្ហ, ហ្ល, ហ្វ ។ ណ្ហ និង ល្ហ ចេញ​សំឡេង​ជា​មួយ​នឹង ណ, ល ដូច​ជា ណ្ហើយ, ណ្ហើយ​ចុះ; ផ្លែ​ល្ហុង, ស្វាយ​ល្ហួត ជាដើម ។ ហ្ន គ្រាន់​តែ​នាំ​តួ ន. ឲ្យ​មាន​សំឡេង​ខ្ពស់​ខុស​ពី​ប្រក្រតី​ដើម: អ្វី​ហ្ន !, អ្នក​ណា​ហ្ន ! ។ កាល​បើ​ឲ្យ ហ្ន មាន​សំឡេង​ខ្ពស់​ស្រួច​ឡើង​ទៀត ត្រូវ​ដាក់​កាកបាទ (+) នេះ​ពី​លើ​ផង : អ្វី​ហ្ន៎ !, អើ​ហ្ន៎ !, ល្អ​ណាស់​ហ្ន៎ ។ ហ្នឹង​ហើយ, មិន​មែន​ហ្នឹង​ទេ មាន​សំឡេង​ចុះ​ក្រោម​មក​ខាង​បំពង់​ក ។ ហ្ម មិន​ប្រើ​សំឡេង​ខ្ពស់​ទេ គ្រាន់​តែ​នាំ ម ឲ្យ​មាន​សំឡេង​ជា ម៉ មិន​បាច់​ដាក់​មូសិកទន្ត (៉) នេះ​ប៉ុណ្ណោះ, ដូច​ជា ទេព្យ​ហ្ម, ហ្ម​ដំរី, ចុតហ្មាយ, ហ្មត់ចត់ ជាដើម ។ ហ្ល ក៏​ដែរ គ្រាន់​តែ​នាំ ល ឲ្យ​ជា ល៉ ប៉ុណ្ណោះ, ដូច​ជា ហ្លួង, ទាំងហ្លាយ... ។ ហ្វ មាន​សំឡេង​ដូច​អក្សរ F បារាំងសែស, ដូច​ជា ហ្វឹកហ្វឺន, ហ្វឹក​ហាត់, ហ្វូង​គោ...; ឬ​ភាសា​បរទេស, ដូច​ជា ហ្វ្រង្ក Franc (ប្រាក់​ហ្វ្រង្ក), អាហ្វ្រិគ Afrique... ។ ហ អាច​ឲ្យ​ប្រើ​ដាក់​ពី​លើ​ឬ​ដាក់​ពី​ក្រោម​តួ​អក្សរ​ឯ​ទៀត បំបែរ​សំឡេង​ក៏​បាន, ដូច​ជា អ្ហ, អ៊្ហ ឧទាហរណ៍ : នែ​អ្ហឺ​ ប្រយ័ត្ន​ភ្លើង​អ្ហឺ !; អា​អ្ហែង (អា​ឯង); អ្ហែៈ អីអ៊‌ីចុះ ! (នែៈ អឹអ៊‌ឹចុះ); មិន​ទៅ​ទេ​អ្ហ៊ៃ ? (មិន​ទៅ​ទេ​ឬ ?) ... ។ ផ្សំ​ជា​មួយ​នឹង​អក្សរ​ឯ​ទៀត​ក្រៅ​ពី​ខាង​លើ​នេះ​ក៏​បាន, ដូច​ជា ស្ហែហ្វ chef “នាយ”, ម៉ាស៊្ហ‌ីន Machine “គ្រឿង​យន្ត”; គ្ហារ ឬ ហ៊្គារ Gare “ស្ថានីយ៍​អយស្ម័យយាន (រ៉ា)”; គ្ហោម ឬ ហ្គោម Gomme “ជ័រ​លុប”... ។ បុរស​ឈ្មោះ ហ្សង់ Jean; ស្ត្រី​ឈ្មោះ ហ្សាន់ Jeanne, ហ្សានដារក៍ Jeanne D’arc ។ល។"
    }
  ],
  "synonyms": [],
  "antonyms": [],
  "similar_words": [
    "ហ !",
    "ហ៊",
    "ហ៊ែ",
    "ហ៊ែៈ",
    "ហ៊ែះ",
    "ហ៊ោ",
    "ហ៊ៅ",
    "ហ៊ស",
    "ហ៊ាន",
    "ហ៊ុះ​ៗ",
    "ហ៊ុត",
    "ហ៊ុម",
    "ហ៊ុមហ",
    "ហ៊ុមព្រែ",
    "ហ៊ុម​រោង",
    "ហ៊ុន",
    "ហ៊ុនហយ",
    "ហ៊ូ",
    "ហ៊ូពាន់",
    "ហ៊ូពូ",
    "ហ៊ប !",
    "ហ៊‌ិ",
    "ហ៊‌ិះ",
    "ហ៊‌ី",
    "ហ៊‌ីង",
    "ហ៊‌ីងហ៊ាង",
    "ហ៊‌ឹ !",
    "ហ៊‌ឹះ",
    "ហ៊‌ឹម​ៗ",
    "ហ៊‌ឹប"
  ],
  "sound": null
}
