{
  "word": "ហត្ថ",
  "type": "kh_kh",
  "definitions": [
    {
      "pos": "",
      "example": "",
      "definition_text": "ហត្ថហត្ថ   ហ័ត   បា.; សំ.  ( ន. )  (ហស្ត) ដៃ; ប្រមោយ​ដំរី; ផ្នួង​សក់ ។ ឈ្មោះ​នក្សត្រ​ឬ​ផ្កាយ​ឫក្ស​ពួក​ទី ១៣ មាន ៥ ដួង​សណ្ឋាន​ស្រដៀង​នឹង​ដៃ ។ ខ្នាត​រង្វាស់​ប្រវែង​ពីរ​ចំអាម​ឬ​ប្រវែង​កន្លះ​លូក គឺ​ប្រវែង​ពី​ត្រឹម​ចុង​ដុំ​ដៃ​ដល់​ចុង​ម្រាម​ដៃ​កណ្ដាល : ប្រវែង​មួយ​ហត្ថ​មួយ​ចំអាម ហត្ថ​ក្រពុំ ខ្នាត​រង្វាស់​ប្រវែង​មួយ​គក់ ។ ហត្ថ​ខ្នាត ឬ ហត្ថ​ជាង​ឈើ រង្វាស់​ប្រវែង​មួយ​ហត្ថ ដែល​ជា​ខ្នាត​សម្រាប់​ជាង​ឈើ​ក្នុង​បុរាណ​សម័យ (ប្រវែង​កន្លះ​ម៉ែត្រ​បារាំងសែស) ហៅ វឌ្ឍកី​ហត្ថ ឬ​ហត្ថ មជ្ឈិម​បុរស ក៏​បាន ។ បើ​រៀង​ភ្ជាប់​ពី​ខាង​ដើម​សព្ទ​ដទៃ អ. ថ. ហ័ត-ថៈ ដូច​ជា ហត្ថ​កម្ម ឬ--កិច្ច ការ​ដែល​ត្រូវ​ធ្វើ​ដោយ​ដៃ, ការ​របស់​ជាង, ជំនាង ។ ហត្ថ​កម្ម​មូល (ហ័ត-ថៈក័ម-ម៉ៈមូល) ថ្លៃ​បំណាច់​ដៃ, រង្វាន់​ស្នាដៃ ។ ហត្ថ​កោសល្យ ឬ--សល្ល (--សល់) ការ​ឈ្លាស​ដោយ​ដៃ, ការ​ប៉ិន​ប្រសប់​ខាង​ធ្វើ​កិច្ច​ការ​ផ្សេង​ៗ​ដោយ​ដៃ មាន​ការ​គូរ​វាស​ឬ​កាត់​ដេរ​ខោ​អាវ​ជាដើម ។ ហត្ថ​គត (--គត់) ដែល​ដល់​ដៃ, ដែល​នៅ​ក្នុង​កណ្ដាប់​ដៃ; អ្វី​ៗ​ដែល​នៅ​ក្នុង​កណ្តាប់​ដៃ ។ ហត្ថច្ឆេទ (ហ័ត-ថ័ច-ឆែត) កាត់​ដៃ; ការ​កាត់​ដៃ : ទោស​ហត្ថច្ឆេទ ទោស​កាត់​ដៃ ។ ហត្ថប្បហារ (ហ័ត-ថ័ប-ប៉ៈ-ហា) ការ​ប្រហារ​ដោយ​ដៃ (មាន​វាយ, ទះ, តប់​ជាដើម) : ធ្វើ​ហត្ថប្បហារ ។ ហត្ថ​ពល កម្លាំង​ដៃ ។ ហត្ថ​លេខា លាយ​ដៃ, ថ្នាំង​ដៃ ។ សម័យ​បច្ចុប្បន្ន​នេះ​ប្រើ​សំដៅ​ការ​ចុះ​នាម​ដោយ​ដៃ​ខ្លួន​ឯង : ចុះ​ហត្ថ​លេខា (ចុះ​ស៊ីញេ); រ. ស. ប្រើ​ជា ព្រះ​ហស្ដ​លេខា (ម. ព. ឡាយ​ព្រះ​ហស្ដ ឬ ឡាយ​ព្រះ​ហស្ត​លេខា ទៀត​ផង) ។ ហត្ថ​សូត្រ អំបោះ​ដំណង​ដៃ (ដែល​ចង​ក្នុង​វេលា​ធ្វើ​អាវាហ​មង្គល​ជាដើម) ។ ហត្ថ​ហារីយ៍ ដែល​ល្មម​ចាប់​កាន់​ដោយ​ដៃ​យក​ទៅ​មក​បាន : របស់​នេះ​ជា​ហត្ថ​ហារីយ៍ ។ ហត្ថាភរណៈ ឬ ហត្ថាលង្ការ (បា. < ហត្ថ “ដៃ” + អាភរណ ឬ អលង្ការ “គ្រឿង​ប្រដាប់”) គ្រឿង​ប្រដាប់​សម្រាប់​តាក់តែង​ដៃ (មាន​ចិញ្ចៀន​ជាដើម) ។ល។"
    }
  ],
  "synonyms": [],
  "antonyms": [],
  "similar_words": [
    "ហត្ថ --",
    "ហត្ថា --",
    "ហត្ថិមារក",
    "ហត្ថិគោបិកា",
    "ហត្ថិគោបក",
    "ហត្ថិនី",
    "ហត្ថិបាល",
    "ហត្ថិលិង្គ",
    "ហត្ថី",
    "ហត្ថបាស"
  ],
  "sound": null
}
