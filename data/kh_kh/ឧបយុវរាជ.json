{
  "word": "ឧបយុវរាជ",
  "type": "kh_kh",
  "definitions": [
    {
      "pos": "",
      "example": "",
      "definition_text": "ឧបយុវរាជឧបយុវរាជ   អ៊ុប៉ៈយុវៈរាច   បា. ឬ សំ. ស.  ( ន. )  ក្សត្រិយ៍​ដែល​កំពុង​ទ្រង់​ព្រះ​យៅវ៍ (ក្សត្រិយ៍ កំលោះ) ដែល​មាន​ឋានៈ​ជា​ឧបរាជ​ទី ១ ឬ​ឧបរាជ​ស្តាំ : ព្រះ​បាទ​សម្តេច​ព្រះ​នរោត្តម សីហនុ​វរ្ម័ន ជា​ព្រះ​មហា​ក្សត្រិយ៍​ប្រទេស​កម្ពុជា​ទ្រង់​ប្រកប​ដោយ​ព្រះ​ទសពិធ​រាជ​ធម៌, ដោយ​ហេតុ​ឋិត​នៅ​ក្នុង​រាជ​សម្បត្តិ ព្រះ​អង្គ​ពុំ​អាច​ញ៉ាំ​ប្រទេស​ជាតិ​ដែល​កំពុង​ច្របូក​ច្របល់ ព្រោះតែ មាន​គណៈ​បក្ស​ច្រើន​ហួស​ប្រមាណ ឲ្យ​មា​ន​ដំណើរ​ប្រកប​ដោយ​វឌ្ឍន​ភាព​បាន, ទ្រង់​ក៏​បាន​សម្រេច​ព្រះ​រាជ​ហ្ឫទ័យ​ប្រកាស​ដាក់​រាជ្យ​នៅ​ថ្ងៃ​ទី២ មីនា ព. ស. ២៤៩៩ គ. ស. ១៩៥៥ ស្តេច​ចុះ​មក​ទទួល​ព្រះ​តំណែង​ជា សម្តេច​ព្រះ​ឧបយុវរាជ​វិញ ដោយ​បាន​បង្កើត​អង្គការ​ចលនា​បង្រួប​បង្រួម​ជាតិ​មួយ ឲ្យ​ឈ្មោះ​ថា “សង្គម​រាស្ត្រ​និយម” ជា​លទ្ធិ​សង្គម​និយម​ពុទ្ធ​សាសនា ដែល​មាន​ព្រះ​អង្គ​ជា​ព្រះ​អគ្គ​មហា​ប្រធាន ហើយ​ដែល​មាន​លក្ខន្តិកៈ ចុះ​ថ្ងៃ​ទី​២២ មីនា ព. ស. ២៤៩៩ គ. ស. ១៩៥៥ បើក​ឲ្យ​ប្រជា​ពលរដ្ឋ​ខ្មែរ​គ្រប់​ឋានៈ ចូល​ជា​សមាជិក ។ តាំង​ពី​អង្គការ​នេះ​បាន​កើត​ប្រាកដ​ឡើង ក្រោម​ការ​ដឹក​នាំ​ដ៏​វាងវៃ​បំផុត​របស់​ព្រះ​អង្គ, សមិទ្ធិ​គ្រប់​វិស័យ​ក៏​បាន​រីក​ចម្រើន​កើន​ឡើង​ជា​លំដាប់, ប្រជា​ពលរដ្ឋ​ទាំង​បព្វជិត​ទាំង​គ្រហស្ថ ក៏​មាន​ស្វាមី​ភ័ក្តិ​ទទួល​គោរព​យ៉ាង​ក្រៃលែង បាន​ប្រកប​ដោយ​សុខ​សន្តិភាព​ជានិច្ច​និរន្តរ៍; ប្រជា​ពលរដ្ឋ​ដែល​មាន​រដ្ឋសភា​ជា​តំណាង ព្រម​ទាំង​ព្រះ​រាជ​រដ្ឋាភិបាល​បាន​ថ្វាយ​ព្រះ​ឋានៈ​ព្រះ​អង្គ​ជា​សម្តេច​ព្រះ​ប្រមុខ​រដ្ឋ​ត​រៀង​មក ។ល។   ឧបយៅវរាជ"
    }
  ],
  "synonyms": [],
  "antonyms": [],
  "similar_words": [],
  "sound": null
}
