{
  "word": "ឧភយ",
  "type": "kh_kh",
  "definitions": [
    {
      "pos": "",
      "example": "",
      "definition_text": "ឧភយឧភយ   អ៊ុភៈ-យៈ   សំ. បា.  ( សំខ្យា ឬ គុ.  )  ទាំង​ពីរ, ទាំង​គូ ។ ព. កា. ប្រើ​ជា ឧភយៈ, ឧភ័យ, ឧភយា, ឧភយោ, ឧភយំ (--យ័ង) ក៏​បាន, ដូច​កាព្យ​ជា​គំរូ​ថា : ខ្ញុំ​ឃើញ​យាយ​តា ទាំង​ឧភយា បណ្តើរ​គ្នា​ទៅ តា​ដោយ​ឈើ​ច្រត់ យាយ​ទូល​ផ្លែ​ព្នៅ គាត់​ប្រាប់​ថា​ទៅ ធ្វើ​បុណ្យ​ឆ្លង​ថ្នល់ ។ ខ្ញុំ​ឮ​ថា​គាត់ សំដៅ​ទៅ​វត្ត ឥឡូវ​បាន​ដល់-ទៅ​វត្ត​ស្រេច​ហើយ កំពុង​ខ្វាយខ្វល់ ធ្វើ​បុណ្យ​ឆ្លង​ថ្នល់ ដូច​ថា​ហើយ​តើ ។ ឬ​មួយ​បែប​ថា : រាជ​បុត្រា ទាំង​ឧភយា នាំ​គ្នា​ចេញ​ទៅ រក​រៀន​វិជ្ជា នា​ប្រទេស​ក្រៅ ព្រះ​ទ័យ​សំដៅ វិជ្ជា​ពាណិជ្យ ។ ឧភយ​ជន ជន​ទាំង​ពីរ​នាក់ ។ ឧភយត្ថេនកៈ អ្នក​លួច​ទាំង​ពីរ​បែប គឺ​លប​លួច​កោរ​សក់​កោរ​ពុក​មាត់ ពុក​ចង្កា​ហើយ​ស្លៀក​ដណ្តប់​កាសាវ​ព័ស្ត្រ​ខ្លួន​ឯង​ធ្វើ​ខ្លួន​ជា​សាមណេរ​ផង ថែម​ទាំង​ក្លែង​ធ្វើ​ជា​ភិក្ខុ​ទៀត​ផង, បុគ្គល​បែប​នេះ​ជា​ថេយ្យសំវាសកៈ ហើយ​ពុំ​អាច​បួស​ក្នុង​ព្រះ​ពុទ្ធ​សាសនា​បាន​ឡើយ (ព. វិ. ពុ. ។ ម. ព. ថេយ្យសំវាស និង ថេយ្យសំវាសកៈ ទៀត​ផង) ។ ឧភយទ្យុស ថ្ងៃ​ទាំង​ពីរ​អម​ថ្ងៃ​នេះ គឺ​ថ្ងៃ​ម្សិលមិញ​និង​ថ្ងៃ​ស្អែក ។ ឧភយ​ពង្ស ឬ --វង្ស វង្ស​ទាំង​ពីរ ។ ឧភយ​ពាក្យ ឬ --វាក្យ ពាក្យ​ទាំង​ពីរ គឺ​ពាក្យ​របស់​ជាតិ​ដទៃ​និង​ពាក្យ​របស់​ជាតិ​ខ្លួន: សៀវភៅ​ឧភយ​ពាក្យ (ហៅ ឧភយ​ភាសា ក៏​បាន) ។ ឧភយ​ពាក្យ​បរិវត្តន៍ ឬ--វាក្យ​បរិវត្តន៍ (--ក្យៈប៉រ៉ិវ័ត) ការ​ប្រែ​ពី​ភាសា​មួយ​ទៅ​ជា​ឬ​មក​ជា​ភាសា​មួយ (ហៅ​ត្រឹមតែ វាក្យ​បរិវត្តន៍ ក៏​បាន) ។ល។"
    }
  ],
  "synonyms": [],
  "antonyms": [],
  "similar_words": [
    "ឧភយ --",
    "ឧភយោរាជ",
    "ឧភយោរាជ្យ"
  ],
  "sound": null
}
