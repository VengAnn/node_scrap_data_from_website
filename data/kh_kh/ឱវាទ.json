{
  "word": "ឱវាទ",
  "type": "kh_kh",
  "definitions": [
    {
      "pos": "",
      "example": "",
      "definition_text": "ឱវាទឱវាទ   --វ៉ាត   បា.; សំ.  ( ន. )  (អវ > ឱ; អវវាទ) ដំបូន្មាន, អនុសាសន៍ : ឲ្យ​ឱវាទ, ស្ដាប់​ឱវាទ, ។ បើ​រៀង​ភ្ជាប់​ពី​ខាង​ដើម​សព្ទ​ដទៃ អ. ថ. --វ៉ាទៈ, ដូច​ជា ឱវាទ​ការកៈ ឬ--ការី អ្នក​ធ្វើ​តាម​ឱវាទ (បើ​ស្ត្រី​ជា ឱវាទ​ការិកា ឬ--ការិណី) ។ ឱវាទ​ទាន (--វ៉ាត-ទាន) ការ​ឲ្យ​ឱវាទ ។ ឱវាទ​ទាយក (--យក់) អ្នក​ឲ្យ​ឱវាទ (បើ​ស្ត្រី​ជា ឱវាទ​ទាយិកា) ។ ឱវាទប្បដិគ្គាហក (--ទ័ប-ប៉ៈ ដិក-គាហៈកៈ ឬ—ហក់) អ្នក​ទទួល​ឱវាទ, អ្នក​កាន់​តាម​ឱវាទ (បើ​ស្ត្រី​ជា ឱវាទប្បដិគ្គាហិកា) ។ ឱវាទប្បាតិមោក្ខ ឬ ឱវាទ​បាតិមោក្ខ (ព. ពុ.) បាតិមោក្ខ​ជា​ឱវាទ​គឺ​បាលី​បី​គាថា​កន្លះ​ដែល​ព្រះ​សព្វញ្ញុ​ពុទ្ធ​ទ្រង់​ប្រទាន​ឱវាទ​ប្រកាស​ពុទ្ធ​សាសនា​ដោយ​សង្ខេប : ព្រះ​សម្មា​សម្ពុទ្ធ​ទ្រង់​សម្តែង​ឱវាទប្បាតិមោក្ខ ជា​ដំបូង​បង្អស់​ក្នុង​ខាង​ដើម​នៃ​បឋម​ពោធិ​កាល (ម. ព. មាឃ​បូជា ផង) ។ ឱវាទានុសាសន៍ ឬ ឱវាទានុសាសនី ការ​ទូន្មាន​ប្រៀន​ប្រដៅ​រឿយ​ៗ ។ល។ ពុទ្ធោវាទ ឱវាទ​ព្រះ​ពុទ្ធ ។ សុន្ទរោវាទ ឱវាទ​ល្អ ។ សុភាសិតោវាទ ឱវាទ​ជា​សុភាសិត ។ អាចរិយោវាទ ឱវាទ​អាចារ្យ ។ល។"
    }
  ],
  "synonyms": [],
  "antonyms": [],
  "similar_words": [],
  "sound": null
}
