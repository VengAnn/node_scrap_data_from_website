{
  "word": "អន្តរដ្ឋកា",
  "type": "kh_kh",
  "definitions": [
    {
      "pos": "",
      "example": "",
      "definition_text": "អន្តរដ្ឋកាអន្តរដ្ឋកា   អន់-តៈរ៉ាត់-ឋៈកា   បា.; សំ.  ( ន. )  (អន្តរ + អដ្ឋកា > អន្តរដ្ឋកា; អន្តរ៑ + អស្តកា > អន្តរស្តកា) រាត្រី​ក្នុង​រវាង ៨ យប់ គឺ​ត្រង់​យប់ ១១-១២-១៣-១៤ រោច​ខែ​មាឃ និង​យប់ ១-២-៣-៤ កើត​ខែ​ផល្គុន, រាត្រី​ទាំង​៨ នេះ មាន​ទឹក​សន្សើម​ល្អិត ត្រជាក់​ជ្រៅ​ជាង​រាត្រី​ឯ​ទៀត​ៗ ក្នុង​ហេមន្ត​រដូវ (ចាស់​ទុំ​ថា ត្រជាក់​ឆ្ងាញ់)។ ក្នុង​រាត្រី​ឈ្មោះ អន្តរដ្ឋកា នេះ​ហើយ​ដែល​មាន​សេចក្ដី​ចែង​ក្នុង​វិនយ​បិដក ចីវរក្ខន្ធកៈ​ថា ព្រះ​សក្យមុនី​សម្ពុទ្ធ ទ្រង់​ស្តេច​ចេញ គង់​ក្នុង​ទី​វាល​នា​វេលា​យប់ ដើម្បី​ពិសោធ​រងា​មើល, ព្រះ​អង្គ​ដណ្តប់​ចីវរ​ល្បង​រងា​មើល​តាំង​ពី​ចីវរ​មួយ​ដល់​ចីវរ​បួន តាម​លំដាប់​ពេល, តាំង​ពី​ព្រលប់​ដល់​អរុណរះ​បំព្រាង, ព្រះ​អង្គ​អាច​ធន់​ទ្រាំ​រងា​បាន​តាម​ពេល, ទ្រង់​មាន​ព្រះ​ហឫទ័យ​នឹក​សង្វេគ, ទើប​ទ្រង់​អនុញ្ញាត​ឲ្យ​ពួក​ភិក្ខុ​ធ្វើ​សង្ឃាដី ២ ជាន់, ចីពរ ១ ជាន់, ស្បង់ ១ ជាន់; បើ​សំពត់​ស្តើង​ឬ​សំពត់​ជំនំ ឲ្យ​ធ្វើ​សង្ឃាដី​៤ ជាន់, ចីពរ ២ ជាន់, ស្បង់ ២ ជាន់, ដើម្បី​ទប់​ទល់​នឹង​រងា​ក្នុង​ហេមន្ត​រដូវ (ន័យ​ដែល​ថ្លែង​នេះ ចំពោះ​រាត្រី​ក្នុង​ជម្ពូទ្វីប (ប្រទេស​ឥណ្ឌា), ប៉ុន្តែ​ទោះ​បី​ក្នុង​ប្រទេស​កម្ពុជា​យើង ក៏​គង់​មាន អន្តរដ្ឋកា នេះ​ដែរ, បើ​យើង​ល្បង​មើល ក៏​គង់​អាច​ដឹង​បាន) ។ល។"
    }
  ],
  "synonyms": [],
  "antonyms": [],
  "similar_words": [],
  "sound": null
}
