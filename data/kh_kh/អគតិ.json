{
  "word": "អគតិ",
  "type": "kh_kh",
  "definitions": [
    {
      "pos": "",
      "example": "",
      "definition_text": "អគតិអគតិ   អៈគៈតិ   សំ. បា.  ( ន. )  ការ​ពុំ​គួរ​ប្រព្រឹត្ត, សេចក្ដី​លម្អៀង : លុះ​ក្នុង​អគតិ, វិនិច្ឆ័យ​ក្តី​ដោយ​អគតិ ។ អគតិ “សេចក្ដី​លម្អៀង” មាន​៤​យ៉ាង​គឺ ១-ឆន្ទាគតិ (សំ. បា. < ឆន្ទ + អគតិ) សេចក្ដី​លម្អៀង​ព្រោះ​ស្រឡាញ់; ២-ទោសាគតិ (បា. < ទោស + អគតិ; សំ. ទោឞ + អគតិ) សេចក្ដី​លម្អៀង​ព្រោះ​ស្អប់; ៣-មោហាគតិ (សំ. បា. < មោហ + អគតិ) សេចក្ដី​លម្អៀង​ព្រោះ​ល្ងង់, ព្រោះ​ពុំ​យល់​ការ​ខុស​ត្រូវ; ៤-ភយាគតិ (សំ. បា. < ភយ + អគតិ) សេចក្ដី​លម្អៀង​ព្រោះ​ខ្លាច​បុណ្យ​ខ្លាច​អំណាច​ឬ​ខ្លាច​ចិត្ត​គេ ។ អគតិ​គមនៈ ឬ --គមន៍ (--គៈ-មៈនៈ ឬ --គំ) ការ​លុះ​ក្នុង​អគតិ ។ អគតិ​គាមី អ្នក​ដែល​ច្រើន​តែ​លុះ​ក្នុង​អគតិ (បើ​ស្ត្រី​ជា អគតិ​គាមិនី) ។ អគតិប្បហាន ឬ --ប្រហាន (--តិប-ប៉ៈ-ឬ-ប្រៈ--) ការ​លះ​អគតិ; ការ​មិន​លុះ​ក្នុង​អគតិ ។ ព. កា. ថា: រី​ជន​សោសិ លុះ​ក្នុង​អគតិ ណា​មួយ​ឥត​ដឹង លុះ​កម្ម​ឲ្យ​ផល ទើប​ធ្វើ​ភ្នែក​ស្លឹង គន់​គិត​រំពឹង ដឹង​ខ្លួន​ថា​ខុស ។ គួរ​អស់​ជន​ផង កុំ​ធ្វើ​កន្លង ទោះ​ស្រី​ទោះ​ប្រុស ទោះ​ធំ​ទោះ​តូច គួរ​ខ្លាច​កំហុស អំពើ​ឆ្គង​ខុស គួរ​ចៀស​វាង​ឆ្ងាយ ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
