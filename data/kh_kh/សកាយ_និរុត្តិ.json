{
  "word": "សកាយ​និរុត្តិ",
  "type": "kh_kh",
  "definitions": [
    {
      "pos": "",
      "example": "",
      "definition_text": "សកាយ​និរុត្តិសកាយ​និរុត្តិ   សៈកាយ៉ៈ និរុត-តិ ឬ--និរុត   បា.; សំ.  ( ន. )  (--និរុក្តិ) និរុត្តិ​របស់​ខ្លួន, និរុត្តិ​រៀង​ខ្លួន គឺ​ភាសា​សម្ដី​របស់​មនុស្ស​រាល់​ជាតិ​ក្នុង​សកល​លោក ដែល​មាន​សូរ​សព្ទ​ផ្សេង​គ្នា ថា​អ្វី ហៅ​អ្វី​ផ្សេង​ៗ​ពី​គ្នា; ទោះ​បី​សម្ដី​នោះ​ជា​សំស្ត្រឹត​ឬ​ជា​បាលី​ដែល​មាន​អត្ថន័យ​ត្រូវ​គ្នា​តែ​មួយ ក៏​អាន​ឮ​សូរ​សព្ទ​ផ្សេង​គ្នា​ខ្លះ​ៗ​ដែរ, ដូច​ជា​បាលី​ថា បញ្ច “ប្រាំ” នេះ ជន​ជាតិ​ខ្លះ​អាន​ថា បុ័ញ-ចៈ, ខ្លះ​ថា បុ័ន -ចៈ, ខ្លះ​ថា បុ័ញ-ចឺៈ, ខ្លះ​ថា ប៉េញ-សៈ, ខ្លះ​ថា ប៉ោញ-ចៀៈ, ខ្លះ​ថា ប៉ោងចៀៈ, យ៉ាង​នេះ​ហៅ​ថា សកាយ​និរុត្តិ ឬ សកនិរុត្តិ ក៏​បាន​ ព្រោះ​អាន​តាម​ដំណើរ​អណ្តាត​ដែល​រលាស់​ថា​កើត​រៀង​រាល់​ខ្លួន​នៃ​ជន​ជាតិ​នីមួយ​ៗ​ក្នុង​សកល​លោក ។ ក្នុង​វិនយ​បិដក​ខុទ្ទក​វត្ថុក្ខន្ធក មាន​ចែង​ថា ព្រះ​សក្យមុនី​សម្ពុទ្ធ​ទ្រង់​អនុញ្ញាត​ថា ឲ្យ​ភិក្ខុ​ទាំងឡាយ​អាន​បាលី​ពុទ្ធ​វចនៈ​តាម​សកាយ​និរុត្តិ​ចុះ (ព្រោះ​ព្រះ​អង្គ​ជ្រាប​ច្បាស់​ថា នឹង​បង្គាប់​ឬ​ដាក់​កម្រិត​ឬ​ក៏​បង្ខំ​ពួក​ភិក្ខុ ដែល​មាន​ជាតិ​ផ្សេង​ៗ​គ្នា​រាល់​ប្រទេស​ឲ្យ​អាន​បាលី​ពុទ្ធ​វចនៈ​ថា​ឲ្យ​មាន​សំឡេង ត្រូវ​គ្នា​តែ​បែប​មួយ​ពុំ​កើត​ឡើយ ដ្បិត​មាន​ការ​កម្រើក​អណ្តាត​រលាស់​ថា​ចេញ​វចី​ភេទ​ឮ​ផ្សេង​គ្នា តាម​ធម្មតា​របស់​មនុស្ស​រាល់​ជាតិ​ក្នុង​លោក​ទាំងមូល) ។ ម. ព. និរុត្តិ ទៀត​ផង ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
