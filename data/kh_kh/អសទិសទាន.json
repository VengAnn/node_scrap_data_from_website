{
  "word": "អសទិសទាន",
  "type": "kh_kh",
  "definitions": [
    {
      "pos": "",
      "example": "",
      "definition_text": "អសទិសទានអសទិសទាន   អៈសៈទិសៈទាន   បា.; សំ.  ( ន. )  (អសទ្ឫឝ + ទាន) ទាន​ដែល​ឥត​មាន​ទាន​ដទៃ​ណា​មួយ​ប្រដូច​បាន គឺ​ទាន​ដែល​ព្រះ​មហា​ក្សត្រិយ៍​ទ្រង់​មាន​ព្រះ​រាជានុញ្ញាត​ឲ្យ​ប្រជានុ-រាស្ត្រ​មាន​សិទ្ធិ​ធ្វើ​ប្រណាំង​នឹង​ព្រះ​អង្គ ។ អសទិស​ទាន​នេះ​ក្នុង​កាល​នៃ​ព្រះ​ពុទ្ធ​មួយ​ព្រះ​អង្គ មាន​ត្រឹមតែ​ម្តង​គត់ ឥត​ដែល​មាន​ពីរ​ដង​ឡើយ, មាន​ន័យ​ថា គឺ​ព្រះ​រាជា​ទ្រង់​មាន​ព្រះ​រាជ​បញ្ជា​ឲ្យ​ចាត់​ចែង​ធ្វើ​ទក្ខិណា​ទាន​ចំពោះ​ព្រះ​ភិក្ខុ​សង្ឃ​ច្រើន​អង្គ មាន​ព្រះ​ពុទ្ធ​ជា​ប្រធាន, ទ្រង់​ធ្វើ​ក្នុង​មួយ​ថ្ងៃ, ប្រជានុរាស្ត្រ​ធ្វើ​មួយ​ថ្ងៃ, ធ្វើ​បែប​នេះ​រៀង​រាល់​ថ្ងៃ​ត​ៗ​គ្នា, ព្រះ​រាជា​និង​ប្រជានុរាស្ត្រ​ចេះ​តែ​ធ្វើ​ឲ្យ​មាន​របៀប​និង​ទេយ្យ​ទាន​ប្លែក​លើស​ពី​គ្នា, ធ្វើ​ទាន​បែប​នេះ​យូរ​ថ្ងៃ​ណាស់, ចេះ​តែ​ឈ្នះ​គ្នា​ម្តង​ម្នាក់ គឺ​ជួន​ឈ្នះ​គ្នា​ដោយ​របៀប ជួន​ឈ្នះ​គ្នា​ដោយ​ទេយ្យ​ទាន, លុះ​ថ្ងៃ​ចុង​ក្រោយ​បំផុត ព្រះ​រាជា​ទ្រង់​ឈ្នះ ព្រោះ​ប្រជានុរាស្ត្រ​ទាល់​គំនិត​ពុំ​អាច​លៃលក​ឲ្យ​ឈ្នះ​ព្រះ​អង្គ​បាន​ឡើយ, ក៏​ចប់​ស្រេច​ត្រឹម​ប៉ុណ្ណោះ​ឯង : ក្នុង​កាល​នៃ​ព្រះ​សក្យ​មុនី​សម្ពុទ្ធ ព្រះ​បាទ​បសេនទិកោសល ព្រះ​រាជា​ក្រុង​សាវត្ថី ទ្រង់​ធ្វើ​អសទិស​ទាន​ឈ្នះ​ប្រជានុរាស្ត្រ ដោយសារ​មធ្យោបាយ​ឈ្លាស​វៃ​នៃ​ព្រះ​អគ្គ​មហេសី​ទ្រង់​ព្រះ​នាម​មល្លិកា​ទេវី ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
