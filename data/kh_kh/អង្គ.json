{
  "word": "អង្គ",
  "type": "kh_kh",
  "definitions": [
    {
      "pos": "",
      "example": "",
      "definition_text": "អង្គអង្គ   អង់   សំ. បា.  ( ន. )  អវយវៈ, រូប, តួ​រូប, កាយ, រាង​កាយ, ខ្លួន, ខ្លួន​ប្រាណ; ភាគ; ចំណែក​នៃ​រាង​កាយ; ប្រភេទ; សេចក្ដី​ដែល​ចែក​ឲ្យ​ឃើញ​ចំនួន; រូប​សេចក្ដី; លក្ខណៈ; ហេតុ, ការណ៍, ដើម​ហេតុ ។ អង្គ​កាយ រូប​កាយ, រូប​អង្គ, ខ្លួន​ប្រាណ, តួ​ខ្លួន ។ អង្គការ បែប​ផែន, របៀប​រៀបចំ​កិច្ចការ​ដែល​រដ្ឋ​ឬ​ក្រុម​រាជការ​ណា​មួយ​បង្កើត​ឡើង​ដើម្បី​ប្រព្រឹត្ត​ទៅ​កាន់​សេចក្ដី​ចម្រើន; ទី​កន្លែង​ចាត់​ការ​ធំ​ៗ : អង្គការ​នយោបាយ, អង្គការ​របស់​រដ្ឋ ។ អង្គការ​សហ​ប្រជា​ជាតិ អង្គការ​របស់​ប្រជា​ជាតិ​រួម​គ្នា, អង្គការ​អន្តរ​ជាតិ ឬ​ជាតិ​នានា​ដែល​ស្ម័គ្រ​ចិត្ត​ប្រតិបត្តិ​តាម​ច្បាប់​រដ្ឋ​ធម្មនុញ្ញ​សហ​ប្រជា​ជាតិ ដើម្បី​រក្សា​ការពារ​នូវ​សន្តិភាព​នៃ​ពិភព​លោក ។ អង្គ​កំណើត អវយវៈ​សម្រាប់​បង្កើត​កូន (អង្គជាត) ។ អង្គជៈ (អង់-គៈជៈ) បុត្រ (កូន​ប្រុស) ។ អង្គជា (អង់-គៈ--) បុត្រី (កូន​ស្រី) ។ អង្គជាត (អង់-គៈ--) លិង្គ, យោនី (ខ្មាស​បុរស​ឬ​ស្ត្រី) ។ អង្គណ ឬ អង្គណៈ (អង់-គន់ ឬ --គៈនៈ) ទី​លាន; ទី​ទួល; ទី​លាន​ឬ​ទី​វាល​សម្រាប់​លេង​ល្បែង, ទី​លាន​កីឡា ។ ព. ប្រ. កិលេស, មន្ទិល​ឬ​គ្រឿង​សៅហ្មង​ចិត្ត ។ អង្គ​ទូត (អង្គ-ទូត) អង្គការ​ផ្នែក​ខាង​ទូត, មុខ​ក្រសួង​ទូត​ព្រម​ទាំង​បុគ្គលិក​នៃ​ស្ថាន​ទូត​ផង ។ អង្គ​បញ្ញត្តិ (អង់-ប័ញ-ញ៉ាត់) បញ្ញត្តិ​ដោយ​មាន​ហេតុ​ជា​គ្រឿង​កំណត់; ហេតុ​ឬ​លក្ខណៈ​ដែល​លើក​ឡើង​ជា​គ្រឿង​កំណត់​បាន ។ អង្គ​បទ (អង់-គៈ បត់) មេ​រៀន​ដែល​ប្រែ​ពី​ភាសា​ខ្លួន​ទៅ​ជា​ភាសា​ដទៃ (ព. វ.) ។ អង្គ​បរា​មាស (អង់-គៈប៉ៈរ៉ាម៉ាស) ការ​ស្ទាប​អង្អែល​ខ្លួន​ប្រាណ ។ អង្គ​បរិច្ចាគ (អង់-គៈប៉-រ៉ិច-ចាក) ការ​លះ​បង់​ខ្លួន​ឲ្យ​ទាន​ទៅ​ស្មូម ។ អង្គប្បច្ចង្គ ឬ អង្គប្បច្ចង្គា (អង់-គ័ប-បុ័ច-ច័ងឬ --បុ័ច-ច័ង-គា; បា. < អង្គ + បតិ-អង្គ, បតិ > បច្ច; សំ. អង្គ​ប្រត្យង្គ ឬ អង្គ​ប្រត្យាង្គ < អង្គ + ប្រតិ-អង្គ, ប្រតិ> ប្រត្យ) អវយវៈ​តូច​និង​ធំ, ប៉ែក​ឬ​ភាគ​តូច​ធំ​នៃ​រាង​កាយ ។ អង្គប្បហារ ឬ --ប្រហារ (អង់-គ័ប-ប៉ៈហា ឬ --ប្រៈ--) ការ​ប្រហារ​រូប​កាយ (មាន​វាយ, កាប់​ជាដើម) ។ អង្គ​ពិកល ឬ --វិកល (អង់-គៈពិ ឬ --វិ-កល់) វិកល​អវយវៈ (មាន​ឆែប​មាត់, ខ្វាក់​ភ្នែក​ជាដើម) ។ អង្គ​ពិការ ឬ --វិការ (អង់-គៈ--) ពិការ​អវយវៈ (មាន​បាក់​ដៃ, បាក់​ជើង​ជាដើម) ។ អង្គ​ភាព (អង់-គៈភាប) ភាព​រូប​កាយ ។ អង្គ​ភេទ (អង់-គៈភេត) ដំណើរ​ផ្សេង​រូប​កាយ​គ្នា, ដំណើរ​មាន​រូប​កាយ​ខុស​គ្នា, ការ​បែក​ឬ​បាក់​អវយវៈ ។ អង្គ​មង្គានុសារី (អង់-គៈ ម័ង-គា-នុសារ៉ី; បា. < អង្គ + ម- អាគម + អង្គ + អនុ-សារី) ខ្យល់​ដែល​បក់​ទួទៅ​តាម​អវយវៈ​តូច​ធំ ឲ្យ​កម្រើក​កាយ​កម្រើក​វាចា​បាន (ហៅ អង្គានុសារី ក៏​បាន < អង្គ + អនុសារី) ។ អង្គ​មន្ត្រី (អង់-គៈ ឬ អង់-មន់-ត្រី) មន្ត្រី​ថ្នាក់​ខ្ពស់​ជា​អ្នក​ប្រឹក្សា​ការ​ផែន​ដី​ជា​មួយ​នឹង​ព្រះ​រាជា ។ អង្គ​មន្ត្រី​សភា សភា​នៃ​ពួក​អង្គ​មន្ត្រី ។ អង្គ​រក្ខ ឬ --រក្ស (អង់-គៈរ័ក, បុរាណ​ច្រើន​ថា អង់-គ្រ័ក) ទាហាន​រក្សា​អង្គ​ព្រះ​រាជា (ម. ព. ពល ២ ន. និង រាជង្គ​រក្ខ ក្នុង​ពាក្យ រាជ ផង) ។ អង្គ​វិក្ខេប ឬ--វិក្ខេបន៍ (អង់-គៈវិក-ខែប) ដំណើរ​ឬ​លំនាំ​ងាក​បែរ, កម្រើក, លើក​ដាក់​នៃ​អវយវៈ (មាន​វាស​ដៃ, លើក​ជើង​ជាដើម) ។ អង្គ​វិជ្ជា ឬ--វិទ្យា (អង់-គៈ--) វិជ្ជា​ទាយ​លក្ខណៈ​រូប​កាយ ។ អង្គ​សន្ធិ (អង់-គៈសន់-ធិ) តំណ​ឬ​សន្លាក់​នៃ​អវយវៈ ។ អង្គ​សមនិធិ (អង់-គៈសៈម៉ៈនិ-ធិ) កំណប់​ទ្រព្យ​ស្មើ​ដោយ​ខ្លួន​ប្រាណ គឺ​ចំណេះ​វិជ្ជា​ដែល​បាន​រៀន​ចេះ​ចាំ​ហើយ​ជាប់​នៅ​នឹង​ប្រាណ​ជានិច្ច : វិជ្ជា​គ្រប់​យ៉ាង​ជា​អង្គ​សមនិធិ ។ អង្គ​សម្ផស្ស (អង់-គៈសំ-ផស់) ការ​ប៉ៈ, ទង្គុក, ទង្គិច​ត្រូវ​រាង​កាយ​គ្នា ។ អង្គ​សីល (អង់-សិល) ប្រភេទ​ប្រាប់​ដំណើរ​ដាច់​ឬ​ជាប់​សីល (ដូច​យ៉ាង បាណាតិបាត មាន​អង្គ​៥​គឺ ១-សត្វ​មាន​ជីវិត; ២-ដឹង​ថា​សត្វ​មាន​ជីវិត; ៣-គិត​នឹង​សម្លាប់; ៤-តាំង​ព្យាយាម​នឹង​សម្លាប់; ៥-សត្វ​ស្លាប់​ដោយ​ព្យាយាម​នោះ) ។ល។ អង្គាវយវៈ (អង់-គា-វៈយៈ វៈ, សំ. បា. អង្គ + អវយវ) អវយវៈ​ទាំងអស់​នៃ​រាង​កាយ (ប្រើ​ជា អង្គាព្យព ក៏​បាន, អ. ថ. អង់-គា-ព្យប់; កា្លយ​មក​ពី អង្គ + អវយវ, ផ្លាស់ វ ទាំង​ពីរ​តួ​ជា ព, ព ខាង​ដើម​ផ្សំ​នឹង យ ជា ព្យ) ។ល។ \n\n  អង់  ( ន. )  អង្គជាត​ព្រះ​ឥសូរ​ឬ​សិវ​លិង្គ ។ ខ្មែរ​សម័យ​បុរាណ​ហៅ​ថ្ម​ដែល​ធ្វើ​ជា​រូប​សិវ​លិង្គ​ថា អង្គ (ហៅ​កាត់​ខ្លី​មក​ពី​ពាក្យ អង្គជាត), ហៅ​ថ្ម​រូប​ឧមា​យោនី (និមិត្ត​នាង​ឧមា) ថា បំពង់​ខ្ចី; ទឹក​ដែល​ស្រោច​លើ​ថ្ម​ទាំង​ពីរ​ប្រភេទ​នោះ (សូម​ពរ​ស្រី​សួស្ដី...) ហៅ​ថា ទឹក​អង្គ​បំពង់​ខ្ចី។ ក្នុង​សម័យ​ដែល​ខ្មែរ​កំពុង​កាន់​សាសនា​ព្រាហ្មណ៍​ពេញ​ទី, ឥស្សរ​ជន​និង​ប្រជាជន ច្រើ"
    }
  ],
  "synonyms": [],
  "antonyms": [],
  "similar_words": [
    "អង្គ --",
    "អង្គ័ល",
    "អង្គ្រ័ក្ស",
    "អង្គ្រឺត",
    "អង្គ្រង",
    "អង្គ្លេស",
    "អង្គែ",
    "អង្គំ",
    "អង្គរ",
    "អង្គរ --",
    "អង្គរាគ",
    "អង្គរជុំ",
    "អង្គត់",
    "អង្គា",
    "អង្គារ",
    "អង្គារ --",
    "អង្គារិ",
    "អង្គាដី",
    "អង្គាស",
    "អង្គាសីល",
    "អង្គាបុស្ប",
    "អង្គា​លឿង",
    "អង្គីករណ៍",
    "អង្គី​រស",
    "អង្គឺ",
    "អង្គឺអង្គែ",
    "អង្គុល",
    "អង្គុលៈ",
    "អង្គុល្យាភរណៈ",
    "អង្គុលី"
  ],
  "sound": null
}
