{
  "word": "ឥណ្ឌូស៊ីន",
  "type": "kh_kh",
  "definitions": [
    {
      "pos": "",
      "example": "",
      "definition_text": "ឥណ្ឌូស៊ីនឥណ្ឌូស៊ីន   បារ.  ( ន. )  (អ័ងដូស្ហ៊‌ីន៉ឺ : Indochine) ឈ្មោះ​ភូមិ​ប្រទេស​មួយ​ប៉ែក​ធំ​ក្នុង​ទ្វីប​អាស៊ី​នៅ​ត្រង់​ចន្លោះ​ប្រទេស​ឥណ្ឌា​និង​ប្រទេស​ចិន : ប្រទេស​ឥណ្ឌូស៊ីន, សម័យ​ពី​មុន មាន ៨ អន្លើ​គឺ ប្រទេស​ភូមា, ម៉ាលក្កា, សៀម, ខ្មែរ, កូស័ងស៊ីន, អណ្ណាម, តុងក័ង, លាវ ។ បើ​តាម​កំណើត​ពាក្យ​នេះ​គួរ​ប្រើ​ជា ឥណ្ឌូចិន, ប៉ុន្តែ​ខ្មែរ​ធ្លាប់​ប្រើ​ជា ឥណ្ឌូ​ស៊ីន ថ្នឹក​មក​យូរ​ហើយ ។ សម័យ​ត​មក កូស័ងស៊ីន​ប្រែ​ឈ្មោះ​ជា វៀតណាម​ខាង​ត្បូង, អណ្ណាម​ជា វៀតណាម​កណ្ដាល, តុងក័ង​ជា​វៀតណាម​ខាង​ជើង ។ ក្នុង​សម័យ​បុរាណ​ព្រេង​នាយ​ហៅ​ប្រទេស​ឥណ្ឌូស៊ីន​នេះ, ត្រង់​ប៉ែក​ខាង​លិច​និង​ប៉ែក​កណ្តាល, ថា សុវណ្ណ​ភូមិ “ផែន​ដី​មាស, ប្រទេស​មាស” ឬ “ជ្រោយ​មាស” : ក្នុង​សតវត្សរ៍​ទី ៣ នៃ​ពុទ្ធ​សករាជ, ព្រះ​អរហន្ត​ពីរ​អង្គ​គឺ​សោណត្ថេរ និង ឧត្ដរត្ថេរ បាន​មក​ប្រកាស​ពុទ្ធ​សាសនា​នៅ​សុវណ្ណ​ភូមិ តាម​ព្រះ​រាជ​និមន្ត​នៃ​ព្រះ​បាទ​ធម្មាសោក និង​ថេរ​បញ្ជា​នៃ​ព្រះ​មហា​មោគ្គល្លី​បុត្តតិស្សត្ថេរ (មាន​សេចក្ដី​ពិស្តារ​នៅ​ក្នុង​ពុទ្ធ​សាសនប្បវត្តិ) ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
