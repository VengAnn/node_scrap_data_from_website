{
  "word": "លេច",
  "type": "kh_kh",
  "definitions": [
    {
      "pos": "",
      "example": "",
      "definition_text": "លេចលេច  ( កិ. )  ចេញ​ពី​ទី​កំបាំង : ស្រាប់​តែ​ឃើញ​លេច​ប្លឹម​ពី​ក្នុង​ព្រៃ​មក ។ ជ្រាប​ហូរ​ចេញ : ទឹក​លេច​ពី​ភ្លឺ​ស្រែ ។ លៀន​ចេញ​ឬ​ទុល​ចេញ : គ្រាប់​ឈើ​ដុះ​លេច​ពន្លក​ពី​ក្នុង​ដី ។ ធ្លាយ​ឬ​លាន់​ចេញ, ផ្សាយ​ចេញ : លេច​សម្ដី, លេច​ដំណឹង ។ បង្ហាញ​មុខ​ឬ​ចេញ​មុខ​ឲ្យ​ឃើញ : ចុះ​ទើប​នឹង​លេច​មុខ​មក​ពី​ណា​ហ្នឹង ? (ព. ស្ន.) ។ ដើរ​លេច​វាល​ចូល​ព្រៃ លេច​ព្រៃ​ចូល​វាល ដើរ​ផុត​ពី​ទី​វាល​ចូល​ក្នុង​ព្រៃ ចេញ​ពី​ព្រៃ​ចូល​ក្នុង​វាល​ទៀត ។ លេច​ឮ លេច​ដំណឹង​ឮ​ដល់ ។ល។ ព. ទ. បុ. លេច​ទឹក​លេច​ត្រី ការ​កំបាំង​តែ​ហើប​ចេញ ឮ​ដល់​មនុស្ស​ម្នាក់​ហើយ ច្រើន​តែ​លេច​ឮ​ត​ទៅ​ទៀត (ស្រដៀង​គ្នា​នឹង ក្អែក​មួយ​ជា​ក្អែក​ដប់ ដែរ) ។  \n\n ( គុ. )  ដែល​មិន​គត់ : ក្អម​លេច, ផ្ទះ​លេច, ការុង​លេច ។ ព. ប្រ. មាត់​លេច មាត់​រអិល​ចេះ​តែ​ធ្លាយ​សម្ដី​ចេញ​ទៅ​ទប់​មិន​ទាន់ : មនុស្ស​មាត់​លេច (និយាយ​ថា មាត់​ដាច ក៏​បាន) ។ \n\n ( ន. )  ឈ្មោះ​ដំបៅ​មួយ​ប្រភេទ កើត​នៅ​បាត​ជើង ឬ​កែង​ជើង​លៀន​សាច់​រឹង​ចេញ​មក : កើត​ដំបៅ​លេច ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
