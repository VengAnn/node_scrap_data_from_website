{
  "word": "អត្ត",
  "type": "kh_kh",
  "definitions": [
    {
      "pos": "",
      "example": "",
      "definition_text": "អត្តអត្ត   អ័ត-តៈ   បា.; សំ  ( ន. )  (អាត្មន៑) ខ្លួន; ចិត្ត (អាត្ម័ន, អាត្មា) ។ អត្តកិលមថានុយោគ (--កិ-ល៉ៈម៉ៈ--) ការ​ប្រកប​ព្យាយាម​តឹង​ហួស​ពេក​ឲ្យ​នឿយ​លំបាក​ខ្លួន​ផល​ប្រយោជន៍ (ជា​វត្ត​ប្រតិបត្តិ​របស់​និគ្រន្ថ​តិរ្ថិយ​ពួក​ខ្លះ) ។ អត្ត​ឃាត ការ​សម្លាប់​ខ្លួន​ឯង (ហៅ អត្ត​ឃាត​កម្ម ឬ អត្តវិនិបាត​កម្ម អ. ថ. --ប៉ាតៈ-- “ការ​ធ្វើ​ខ្លួន​ឲ្យ​ឃ្លាត​ចាក​ជីវិត” ក៏​បាន) ។ អត្ត​ទត្ថ (--ទ័ត) ប្រយោជន៍​ចំពោះ​ខ្លួន, ប្រយោជន៍​ផ្ទាល់​ខ្លួន ។ អត្ត​ទត្ថ​បុគ្គល (--ទ័ត-ថៈ--) បុគ្គល​ដែល​ខ្វល់ខ្វាយ​ឬ​ដែល​គិត​ប្រយោជន៍​ផ្ទាល់​ខ្លួន ។ អត្ត​ទត្ថ​ភាព ភាព​នៃ​ប្រយោជន៍​ចំពោះ​ខ្លួន, ការ​ដែល​គិត​តែ​ប្រយោជន៍​ខ្លួន​ឯង ។ អត្ត​ទន្ត (--ទ័ន-តៈ ឬ--ទ័ន) អ្នក​ទូន្មាន​ខ្លួន, អ្នក​បង្វឹក​ចិត្ត បើ​ស្ត្រី​ជា អត្ត​ទន្តី) ។ អត្ត​បរិហារ ឬ--ព្យាបាល ការ​រក្សា​ឬ​ថែទាំ​ខ្លួន ។ អត្ត​ពល​កម្ម ឬ --កិច្ច (--ពៈលៈ --) អំពើ​ឬ​កិច្ច​ការ​ដែល​កើត​អំពី​កម្លាំង​ខ្លួន ។ អត្ត​ភាព ភាវៈ​របស់​ខ្លួន; ខ្លួន​ទាំង​មូល; ធម្មតា​របស់​ខ្លួន; និស្ស័យ​នៃ​ខ្លួន; អាត្មា​ភាព ។ អត្ត​លេខ លេខ​ប្រចាំ​ខ្លួន, លេខ​សម្គាល់​ខ្លួន​នៃ​ទាហាន​ជាដើម ។ អត្ត​សន្និយាតន៍ (--សន់-ន៉ិយ៉ាត) ការ​ប្រគល់​ខ្លួន​ឲ្យ​នៅ​ក្នុង​អំណាច​គេ ។ អត្ត​សញ្ញាណ (--ស័ញ-ញ៉ាន) គ្រឿង​សម្គាល់​ខ្លួន; សញ្ញា​ដែល​អាច​សម្គាល់​បាន​ថា​ពត៌មាន​នោះ​ៗ​ពិត​ជា​មាន ឬ​ត្រូវ​ចំ​លើ​រូប​បុគ្គល ឬ​ក៏​វត្ថុ​ណា​មួយ : មនុស្ស​និង​សត្វ តែង​មាន​អត្ត​សញ្ញាណ​ផ្ទាល់​ខ្លួន​ជា​ដរាប ។ (បារ. Identité) ។ អត្ត​សញ្ញាណ​ប័ណ្ណ ឬ--បត្រ លិខិត​ជា​ផ្លូវ​ការ​នៃ​អត្ត​សញ្ញាណ, សំបុត្រ​ជា​គ្រឿង​សម្គាល់​ខ្លួន​មនុស្ស​សត្វ​និង​វត្ថុ​ផ្សេង​ៗ ។ អត្ត​សម្មា​បណិធិ (-ស័ម-ម៉ា-ប៉ៈណិ-ធិ) ការ​តាំង​ខ្លួន​ឲ្យ​ល្អ គឺ​ការ​តាំង​ចិត្ត​ប្រតិបត្តិ​តាម​ធម៌ តាម​ច្បាប់ ។ អត្ត​ហេតុ ព្រោះ​ហេតុ​ខ្លួន; ការ​ឃើញ​ប្រយោជន៍​ផ្ទាល់​ខ្លួន ។ អត្តាធីន (បា. < អត្ត + អធីន “ការ​ឋិត​នៅ​ក្នុង​អំណាច​ខ្លួន; ការ​ពឹង​ផ្អែក​ខ្លួន;...”) អ្នក​ដែល​មាន​អំណាច​លើ​ខ្លួន​ឯង (សេរី​ឬ​ស្វៃរិន, ស្វៃរី) ។ អត្តាធីន​ភាព (--នៈ--) សេរី​ភាព​ឬ​ស្វៃរី​ភាព ។ អត្តានុវាទ​ភ័យ (--ទៈ--; បា. < អត្ត + អនុវាទ “ការ​ពោល​ទោស; ការ​តិះ​ដៀល” + ភយ) ភ័យ​អំពី​ការ​តិះ​ដៀល​ខ្លួន​ឯង គឺ​ការ​ខ្លាច​ក្រែង​ខ្លួ​ន​ធ្វើ​អំពើ​អាក្រក់​ហើយ នឹង​កើត​ក្ដៅ​ក្រហាយ​នឹក​ស្តាយ​ក្រោយ​ស្រឡេត​ចិត្ត ។ អត្តាភិបាល (បា. < អត្ត + អភិបាល “ការ​រក្សា, ថែទាំ”) ដូច​គ្នា​នឹង អត្ត​បរិហារ, អត្ត​ព្យាបាល ដែរ ។ អត្តុក្កង្សន​កថា (អ័ត-តុក-ក័ង-សៈន៉ៈកៈថា; បា. < អត្ត + ឧក្កំសន “ការ​លើក​សរសើរ” + កថា) សម្ដី​លើក​ខ្លួន ។ អត្តុក្កង្សន​ភាព ភាវៈ​ឬ​ការ​លើក​តម្កើង​ខ្លួន ។ល។"
    }
  ],
  "synonyms": [],
  "antonyms": [],
  "similar_words": [
    "អត្ត --",
    "អត្តៈ",
    "អត្តខាត់",
    "អត្តា",
    "អត្តា --",
    "អត្តិខាត់ --",
    "អត្តុ --",
    "អត្តនោម័តិ",
    "អត្តនោមត្យា ធិប្បាយ",
    "អត្តនោបទ"
  ],
  "sound": null
}
