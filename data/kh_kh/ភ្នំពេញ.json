{
  "word": "ភ្នំពេញ",
  "type": "kh_kh",
  "definitions": [
    {
      "pos": "",
      "example": "",
      "definition_text": "ភ្នំពេញភ្នំពេញ  ( ន. )  ឈ្មោះ​ក្រុង​ជា​រាជធានី​នៃ​កម្ពុជ​រដ្ឋ ស្ថិត​នៅ​ជាប់​ត​ពី​ត្រើយ​ខាង​ឯ​លិច​នៃ​ទន្លេ​ចតុម្មុខ, ហៅ​តាម​ឈ្មោះ​ភ្នំ​ដី​មួយ​តូច​ដែល​មាន​នៅ​ជា​គោល​ក្នុង​នោះ ។ តាម​ព្រះ​រាជ​ពង្សាវតារ​ប្រទេស​កម្ពុជា​ថា កាល គ. ស. ១៤៣៤ ព្រះ​បាទ​ពញាយ៉ាត ទ្រង់​ចេញ​ចាក​ចោល​ព្រះ​រាជវាំង​បាសាណ​នៅ​ខែត្រ​ស្រី​សន្ធរ មក​តាំង​ព្រះ​រាជវាំង​នៅ​ទិស​អាគ្នេយ៍​នៃ ភ្នំ​ដូនពេញ នា​ត្រើយ​ខាង​លិច​ទន្លេ​ច្រាប​ឈាម, កាល​នោះ​ទ្រង់​បាន​សន្មត​តាំង​គោរម​នាម​ព្រះ​នគរ​ជា​ដំបូង​ថា “ក្រុង​ចតុម្មុខ​មង្គល​សកល​កម្ពុជាធិបតី​សិរី​សោធរ បវរ​ឥន្ទបត្ត​បុរី​រដ្ឋ​រាជ​សីមា​មហា​នគរ”; ឯ​ឈ្មោះ​ទន្លេ​ច្រាម​ឈាម ទ្រង់​បាន​បញ្ញត្ត​ឲ្យ​ហៅ​ថា “ទន្លេ​ចតុម្មុខ” វិញ ។ លុះ​មក​ដល់ គ. ស. ១៤៣៧ នៅ​ពេល​ដែល​ធ្វើ​សម្ពោធ​ក្រុង​នេះ ព្រម​ទាំង​ធ្វើ​ព្រះ​រាជ​ពិធី​រាជាភិសេក​ថ្វាយ​ព្រះ​នាម​ទ្រង់​ជា​ថ្មី​ផង​នោះ ព្រះ​អង្គ​ក៏​បាន​ឲ្យ​សន្មត​នាម​ក្រុង​ជា​ថ្មី​ម្ដង​ទៀត​ដោយ​ថែម​ពាក្យ “ភ្នំ​ដូនពេញ” មក​ទៀត តែ​ឲ្យ​ខ្លី​ជាង​មុន​ថា “ក្រុង​ចតុម្មុខ​មហា​នគរ​ភ្នំ​ដូនពេញ” ដូច្នោះ​វិញ ដើម្បី​កុំ​ឲ្យ​បាត់​ឈ្មោះ​និង​កេរ្តិ៍​ដំណែល​របស់​ដូនពេញ; ត​មក គេ​ហៅ​កាត់​ខ្លី​ត្រឹមតែ “ភ្នំពេញ” ដរាប​មក​ដល់​សព្វ​ថ្ងៃ (ម. ព. ចតុម្មុខ និង ដូនពេញ ផង) ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
