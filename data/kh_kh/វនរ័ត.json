{
  "word": "វនរ័ត",
  "type": "kh_kh",
  "definitions": [
    {
      "pos": "",
      "example": "",
      "definition_text": "វនរ័តវនរ័ត   វៈនៈ--   បា.  ( ន. )  (< វន “ព្រៃ” + រត “ដែល​ត្រេកអរ ឬ​អ្នក​ត្រេកអរ”) អ្នក​ត្រេកអរ​ក្នុង​ព្រៃ ឬ​អ្នក​ពេញ​ចិត្ត​នៅ​តែ​ក្នុង​ព្រៃ ។ ឋានន្តរ​ជា​សមណ​ស័ក្តិ ទី​រាជា​គណៈ សម្រាប់​ឯក​ក្នុង​កម្ពុជ​រដ្ឋ ដែល​ព្រះ​មហា​ក្សត្រិយ៍​ក្នុង​បុរាណ​សម័យ​ទ្រង់​តាំង​ព្រះ​មហា​ថេរ​អង្គ​ណា​មួយ ដែល​ជា​អ្នក​ប្រាជ្ញ​ខាង​ពួក​អរញ្ញ​វាសី; លុះ​ចំណេរ​កាល​ត​ៗ​រៀង​មក ទោះ​បី​ព្រះ​ថេរៈ​ដែល​ជា​គាមវាសី​ក៏​អាច​ទទួល​ឋានន្តរ​នេះ​បាន តាម​ដោយ​ព្រះ​មហា​ក្សត្រិយ៍​ទ្រង់​សព្វ​ព្រះ​រាជ​ហឫទ័យ​តាំង ហៅ​ថា ព្រះ​វន​រ័ត ចួន​កាល​ឡើង​ដល់​ទី សម្តេច ក៏​មាន : សម្តេច​ព្រះ​វន​រ័ត (ធៀប​គ្នា​នឹង​ឋានន្តរ​ស័ក្តិ​នៃ​សេនាបតី​សម្រាប់​ឯក​ខាង​អាណាចក្រ​ទី​ចក្រី​កុញ្ជរាធិបតី)។ សមណ​ស័ក្តិ​នេះ​តាម​ប្រវត្តិ​ក្នុង​ប្រទេស​សៀម​សរសេរ​ជា វន​រ័តន៍ ឬ --រ័ត្ន “ព្រៃ​កែវ”, ជា​ឋានន្តរ​ដែល​ព្រះ​មហា​ក្សត្រិយ៍​ពី​ព្រេង​នាយ ទ្រង់​តាំង​ព្រះ​មហា​ថេរ​អង្គ​មួយ​ជា​លង្កា​វង្ស​គង់​នៅ​ក្នុង​វត្ត​ព្រៃ​កែវ​ក្នុង​ប្រទេស​សៀម ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
