{
  "word": "បណ្ដាក់",
  "type": "kh_kh",
  "definitions": [
    {
      "pos": "",
      "example": "",
      "definition_text": "បណ្ដាក់បណ្ដាក់  ( កិ. )  ទិញ​ឬ​ដូរ​ដោយ​ដាក់​ដើម​ទុន​មុន គឺ​ដាក់​ប្រាក់​ឬ​ទំនិញ​អ្វី​មួយ​ជឿ​ឲ្យ​ទៅ​អ្នក​ដែល​ទ័ល​ក្រ​ត្រូវ​ការ​យក​ថ្លៃ​មុន​ហើយ​នឹង​យក​របស់​ដែល​ត្រូវ​ទិញ​ដូរ​នោះ​ជា​ខាង​ក្រោយ ក្នុង​កំណត់​រដូវ​របរ មាន​ស្រូវ​និង​គ្រាប់​ពោត​ជាដើម ដើម្បី​ឲ្យ​មាន​ចំណេញ​ជាង​ទិញ​ដូរ​ដល់​ដៃ : បណ្ដាក់​ស្រូវ, បណ្ដាក់​គ្រាប់​ពោត, បណ្ដាក់​ស្ករ។ ដាក់​រាយ​គ្នា​ឲ្យ​នៅ​បន្ត​ហែ​ៗ​បណ្ដោយ​តាម​ដង​ផ្លូវ​ឬ​ទី​ផ្សេង​ៗ : កង​ទ័ព​បណ្ដាក់​គ្នា​តាម​ដង​ព្រៃ ដើម្បី​ចាំ​ស្កាត់​ប្រយុទ្ធ​នឹង​ពួក​ខ្មាំង; តាម​រឿង​ព្រេង​ខ្មែរ​ថា ទន្សាយ​ចាញ់​ប្រាជ្ញា​ខ្យង ក្នុង​រឿង​ភ្នាល់​រត់​ប្រណាំង​គ្នា ព្រោះ​ខ្យង​បណ្ដាក់​គ្នា​ហែ​តាម​មាត់​បឹង ឲ្យ​ឆ្លើយ​កូ៎ក​ៗ នៅ​ខាង​មុខ​ជា​ដរាប​គ្រប់​តែ​ខណៈ​ដែល​ទម្សាយ​ស្រែក​ហៅ ។ ពាក្យ​ដែល​គេ​តែង​និយាយ​ថា : បណ្ដាក់​គ្នា​រដឹក​ដូច​ខ្យង គឺ​ជាប់​ទាក់ទង​មក​ពី​រឿង​នោះ​ឯង ។ កិ. វិ. ដែល​សន្មត​កំណត់​ផ្លាស់​ប្ដូរ​វេន​គ្នា គឺ​ម្នាក់​ចេញ​ទៅ​ម្នាក់​ចូល​មក​ដល់, ម្នាក់​ចុះ​ទៅ​ម្នាក់​ឡើង​មក​ដល់, ម្នាក់​ដេក​ម្នាក់​ភ្ញាក់​ឡើង, ម្នាក់​ទៅ ម្នាក់​នៅ​ចាំ ជា​បន្ត​បន្ទាប់​គ្នា​យ៉ាង​នេះ​ជាដើម ក៏​ហៅ​ថា បណ្ដាក់ ដែរ : ដេក​បណ្ដាក់​គ្នា, រត់​បណ្ដាក់​គ្នា, ថ្ងៃ​នេះ ផ្ទះ​ខ្ញុំ​មាន​ភ្ញៀវ​ច្រើន ម្នាក់​ចេញ​ម្នាក់​ចូល​ដូច​គេ​បណ្ដាក់​គ្នា ។"
    }
  ],
  "synonyms": [],
  "antonyms": [],
  "similar_words": [],
  "sound": null
}
