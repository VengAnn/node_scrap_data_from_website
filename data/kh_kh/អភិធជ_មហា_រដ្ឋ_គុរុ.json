{
  "word": "អភិធជ​មហា​រដ្ឋ​គុរុ",
  "type": "kh_kh",
  "definitions": [
    {
      "pos": "",
      "example": "",
      "definition_text": "អភិធជ​មហា​រដ្ឋ​គុរុអភិធជ​មហា​រដ្ឋ​គុរុ   អៈភិធៈជៈ មៈហារ័ត-ឋៈគុរុ   បា. សំ. ស.; បា.  ( ន. )  (អភិទ្ធជ + មហា + រដ្ឋ + គរុ; អភិធ្វជ + មហា + រាឞ្រ្ត + គុរុ) គ្រូ​នៃ​មហា​រដ្ឋ​ដូច​ជា​ទង់​ដ៏​ខ្ពស់ ។ ឋានន្តរ​ជា​សមណ​ស័ក្តិ​ថ្នាក់​ខ្ពស់​បំផុត​ ឡើង​ពី​ថ្នាក់ អ​គ្គ​មហា​បណ្ឌិត មក, ជា​សមណ​ស័ក្តិ​ដែល​រដ្ឋាភិបាល​តាំង​ព្រះ​មហា​ថេរ​ជា​អ្នក​ប្រាជ្ញ​ក្នុង​សហ​ភាព​ភូមា ។ ក្នុង​បុរាណ​សម័យ, កាល​ដែល​ប្រទេស​ភូមា​មាន​ព្រះ​មហា​ក្សត្រិយ៍​គ្រប់គ្រង​រាជ​សម្បត្តិ​នៅ​ឡើយ, ព្រះ​រាជា​ទ្រង់​តាំង​ព្រះ​មហា​ថេរ​ជា​អ្នក​ប្រាជ្ញ​ធំ​អង្គ​ណា​មួយ​ជា ព្រះ​អភិធជ​មហា​រាជ​គុរុ ជា​មហា​រាជ​គ្រូ​ក្នុង​ព្រះ​រាជាណាចក្រ​ភូមា; លុះ​ចំណេរ​កាល​មក​ដល់​បច្ចុប្បន្ន​សម័យ​នេះ ប្រទេស​ភូមា​មាន​ឯករាជ្យ​ជា​សាធារណ​រដ្ឋ ហៅ​ថា សហ​ភាព​ភូមា ទៅ​វិញ, រដ្ឋាភិបាល​ក៏​បំប្លែង​សមណ​ស័ក្តិ​នេះ​ជា អភិធជ​មហា​រដ្ឋ​គុរុ តាម​សម័យ​និយម, បាន​តាំង​មហា​ថេរ​ថ្នាក់ អគ្គ​មហា​បណ្ឌិត ច្រើន​រូប​ក្នុង​សហ​ភាព​ភូមា​ឲ្យ​ឡើង​កាន់​សមណ​ស័ក្តិ​នេះ ។ ដល់​មក ព. ស. ២៥០០ រដ្ឋាភិបាល​សាធារណ​រដ្ឋ​ភូមា បាន​សុំ​តាំង​មហា​ថេរ​បរទេស ៤ រូប​គឺ មហា​ថេរ ប្រទេស​ស្រី​លង្កា, ប្រទេស​កម្ពុជា, ប្រទេស​ថៃឡងដ៍, ប្រទេស​លាវ ឲ្យ​មាន​សមណ​ស័ក្តិ​ជា​ អភិធជ​មហា​រដ្ឋ​គុរុ ផង​ដែរ ដោយ​មិត្ត​ភាព ទាំង​ខាង​ពុទ្ធ​ចក្រ​ទាំង​ខាង​អាណាចក្រ ។ល។"
    }
  ],
  "synonyms": [],
  "antonyms": [],
  "similar_words": [],
  "sound": null
}
