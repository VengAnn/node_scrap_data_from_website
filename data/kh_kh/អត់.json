{
  "word": "អត់",
  "type": "kh_kh",
  "definitions": [
    {
      "pos": "",
      "example": "",
      "definition_text": "អត់អត់  ( កិ. )  ទ្រាំ, ធន់, ធន់​ទ្រាំ; ខំ​ទប់ : អត់​កំហឹង, ខំ​អត់​មិន​ស្ដី​ត​តប ។ អត់​ងងុយ ទ្រាំង​ងុយ ។ អត់​ធន់ អត់​ទ្រាំ, ប៉ិន​ធន់, ប៉ិន​ទ្រាំ ។ អត់​ធ្មត់ (ម. ព. ធ្មត់) ។ អត់​សង្កត់ ខំ​ទប់​ចិត្ត​មិន​ឲ្យ​កម្រើក ។ អត់​អាស្រ័យ មិន​ប្រកាន់​ដោយ​ដាច់​ខាត; ប្រថុយ​យក, ប្រថុយ​ប្រើ (ក្លាយ​មក​ពី អត់​អធ្យាស្រ័យ ) ។ អត់ឱន បន្ទន់​ចិត្ត​អត់​ទ្រាំ; ខំ​ទ្រាំ​អត់​មិន​ប្រកាន់​ទោស ។ ព. កា. ថា : អត់ឱន​ឥត​ទោស ធ្វើ​ចិត្ត​សន្តោស បង្កើត​ជា​ទ្រព្យ មេ​ត្រី​ជា​ញាតិ រក្សា​ដល់​ស្លាប់ ចៀស​ក្តី​ពុំ​គាប់ ជា​គន្ធ​ពិដោរ ។ (សា​ស្ត្រា​ច្បាប់ រាជ​នេតិ ជា​ព្រះ​និពន្ធ​នៃ​ព្រះ​រាជ​សម្ការ) ។ អត់​ឲ្យ​ ទ្រាំ​ឲ្យ, បណ្តោយ​ឲ្យ : អត់​ឲ្យ​គេ​ថា​សិន​ចុះ ! ។ល។ (ព. កា.) : អត់​ឲ្យ​បណ្តោយ​ឲ្យ​ឡើង​ចាង តែ​ក្នុង​រវាង​កាល​ដ៏​ខ្លី អត់​ឲ្យ​យូរ​ពេក​ច្រើន​អប្រីយ៍ ស្ដី​ថា​ហួស​ពេក​ច្រើន​បាន​ទោស ។ អត់​ឲ្យ​យ៉ាង​ច្រើន​ត្រឹម​បី​ដង កុំ​ឲ្យ​កន្លង​ព្រោះ​សន្តោស ក្រែង​នឹង​ប្រែ​ក្លាយ​ជា​រឿង​ថ្លោស នាំ​ឲ្យ​រឱស្ឋ​កែ​លែង​កើត ។  \n\n ( និ. )  ពាក្យ​បដិសេធ ប្រាប់​សេចក្ដី​ថា “ឥត, មិន, គ្មាន, មិន​មាន”; ប្រើ​ជា កិ. ក៏​បាន : អត់​ទេ គ្មាន​ទេ; អត់​អ្វី​ឲ្យ គ្មាន​អ្វី​ឲ្យ ។ អត់​ឃ្លាន ឃ្លាន​ព្រោះ​គ្មាន​អ្វី​បរិភោគ ។ ស្រុក​អត់​ឃ្លាន ស្រុក​អត់​បាយ ។ អត់​ឃ្លាន​មាន​បើ​ស៊ី គ្មាន​អ្វី​បរិភោគ​ក៏​ទ្រាំ​អត់ មាន​ក៏​បរិភោគ : អត់​ឃ្លាត​មាន​បើ​ស៊ី សុខ​ទុក្ខ​ជា​មួយ​គ្នា ។ អត់​បាយ គ្មាន​បាយ; មិន​បាន​បរិភោគ​បាយ ។ ស្រុក​អត់​បាយ ស្រុក​កើត​ទុរ្ភិក្ស ។ អត់​បើ និ. ពុំ​សម​បើ : អត់​បើ​នាំ​ឲ្យ​រវល់ ។ អត់​បើ​អត់ និ. ម្នៅ​ៗ : អត់​បើ​អត់ ទៅ​ស្ដី​ថា​ឲ្យ​គេ ទាល់​តែ​មាន​រឿង​ឈ្លោះ​ប្រកែក ! ។ អត់​បើ​អ្វី​ទេ មិន​មាន​រឿង​ហេតុ​អ្វី​ទេ, ឥត​ទាស់​អ្វី​ទេ (ព. សា. អត់​បើ​អី​ទេ) ។ល។"
    }
  ],
  "synonyms": [],
  "antonyms": [],
  "similar_words": [],
  "sound": null
}
